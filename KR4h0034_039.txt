# -*- mode: mandoku-view -*-
#+TITLE: 樂府詩集
#+DATE: 2015-09-23 10:32:22
#+PROPERTY: LASTPB  <md:KR4h0034_SBCK_038-1a>
#+PROPERTY: JUAN 39

¶¶
<md:KR4h0034_SBCK_039-1a>¶
<pb:KR4h0034_WYG_039-1a>
欽定四庫全書
　樂府詩集巻三十九¶
　　　　　　　　　　　　宋　郭茂倩　輯¶
　　相和歌辭¶
　　　瑟調曲¶
　　　　大牆上蒿行¶
　　　　　古今樂録曰王僧䖍技錄有大牆上蒿行¶
　　　　　今不歌
<pb:KR4h0034_WYG_039-1b>
陽春無不長成草木羣類随大風起零落若何翩翩中¶
心獨立一何焭四時舎我驅馳今我隐約欲何為人生¶
居天壤間忽如飛鳥棲枯枝我今隐約欲何為適君身¶
體所服何不恣君口腹所嘗冬被貂鼲温暖夏當服綺<md:KR4h0034_SBCK_039-1b>¶羅輕凉行力自苦我將欲何為不及君少壯之時乘堅¶
車䇿肥馬良上有倉浪之天今我難得乆來視下有蠕¶
蠕之地今我難得久來履何不恣意遨遊從君所喜帶¶
我寳劒今爾何為自低卬悲麗平壯觀白如積雪利若
<pb:KR4h0034_WYG_039-2a>
秋霜駮犀標首玉琢中央帝王所服辟除凶殃御左右¶
奈何致福祥吴之辟閭越之步光楚之龍泉韓有墨陽¶
苗山之鋌羊頭之鋼知名前代咸自謂麗且羙曾不知¶
君劒良綺難㤀冠青雲之崔嵬纎羅為纓飾以翠翰旣¶
羙且輕表容儀俯仰垂光榮宋之章甫齊之髙冠亦自¶
謂羙盖何足觀排金鋪坐玉堂風塵不起天氣清凉奏¶
桓瑟舞趙倡女娥長歌聲協宫啇感心動耳蕩氣回腸<md:KR4h0034_SBCK_039-2a>¶酌桂酒鱠鯉魴與佳人期為樂康前奉玉巵為我行觴
<pb:KR4h0034_WYG_039-2b>
今日樂不可忘樂未央為樂常苦遲嵗月逝忽若飛何¶
為自苦使我心悲¶
　　　　野田黄雀行四解　　　　曹　植¶
　　　　　古今樂錄曰王僧䖍技錄有野田黃雀行¶
　　　　　今不歌樂府解題曰晉樂奏東阿王置酒¶
　　　　　髙殿上始言豐膳樂飲盛賓主之獻酬中¶
　　　　　言歡極而悲嗟盛時不再終言歸於知命¶
　　　　　而無憂也空侯引亦用此曲按漢鼓吹鐃
<pb:KR4h0034_WYG_039-3a>
　　　　　歌亦有黄雀行不知與此同否¶
置酒髙殿上親交從我遊中厨辦豐膳烹羊宰肥牛秦<md:KR4h0034_SBCK_039-2b>¶筝何慷慨齊瑟和且柔(一/解)陽阿奏竒舞京洛出名謳樂¶
飲過三爵緩帶傾庶羞主稱千金壽賓奉萬年酬(二/解)久¶
要不可忘薄終義所尤謙謙君子徳磬折欲何求盛時¶
不再來百年忽我遒(三/解)驚風飄白日光景馳西流生存¶
華屋處零落歸山丘先民誰不死知命復何憂(四/解)¶
　　　　　　右一曲晉樂所奏
<pb:KR4h0034_WYG_039-3b>
置酒髙殿上親交從我遊中厨辦豐膳烹羊宰肥牛秦¶
筝何慷慨齊瑟和且柔陽阿奏竒舞京洛出名謳樂飲¶
過三爵緩帶傾庶羞主稱千金壽賔奉萬年酬久要不¶
可忘薄終義所尤謙謙君子德磬折欲何求驚風飄白¶
日光景馳西流盛時不再來百年忽我遒生存華屋處<md:KR4h0034_SBCK_039-3a>¶零落歸山丘先民誰不死知命復何憂¶
　　　　　　右一曲本辭¶
　　　　同前
<pb:KR4h0034_WYG_039-4a>
髙樹多悲風海水揚其波利劒不在掌結友何須多不¶
見籬間雀見鷂自投羅羅家得雀喜少年見雀悲㧞劒¶
捎羅網黄雀得飛飛飛飛磨蒼天來下謝少年¶
　　　　同前　　　　　　　　　蕭　轂¶
弱軀媿(一作/慙)彩飾輕毛非錦文不知鴻鵠志非是鳯凰¶
羣作風随濁雨入曲應𤣥雲空城舊侣絶滄海故交分¶
寧死朙珠彈且避鷹將軍¶
　　　　同前　　　　　　　　　李　白<md:KR4h0034_SBCK_039-3b>¶
<pb:KR4h0034_WYG_039-4b>
遊莫逐炎洲翠棲莫近吴宫鷰吴宫火起焚爾窠炎洲¶
逐翠遭網羅蕭條兩翅蓬蒿下縱有鷹鸇奈若何¶
　　　　同前　　　　　　　　　儲光羲¶
嘖嘖野田雀不知軀體微閒穿深蒿裏争食復争飛窮¶
老一穨舎棗多桑樹稀無棗猶可食無桑何以衣蕭條¶
空倉𦱤相引時來歸邪路豈不棲諸田豈不肥水長路¶
且壊惻惻與心違¶
　　　　同前　　　　　　　　　僧貫休
<pb:KR4h0034_WYG_039-5a>
髙樹風多吹爾巢落深蒿葉暖宜爾依薄莫近鶚類珠¶
網亦惡飲野田之清水食野田之黄粟深花中睡&KR1558;土¶
裏浴如此即全勝啄太倉之榖而更穿人屋<md:KR4h0034_SBCK_039-4a>¶　　　　同前　　　　　　　　　僧齊己¶
雙雙野田雀上下同飲啄暖去棲蓬蒿寒歸傍籬落殷¶
勤避羅網乍可遇鵰鶚鵰鶚雖不仁分朙在寥廓¶
　　　　置酒髙殿上　　　　　　張正見¶
陳王開甲第粉壁麗椒塗髙忩侍玉女飛闥敞金鋪名
<pb:KR4h0034_WYG_039-5b>
香散綺幕石墨彫金罏清醪稱玉饋浮蟻擅蒼梧鄒嚴¶
恒接武申白日相趨容與升階玉差池曵履珠千金一¶
巧笑百萬兩鬟姝趙姬未鼓瑟齊客罷吹竽歌喧桃與¶
李琴挑鳯將雛魏君慙舉白晉主媿投壺風雲更代序¶
人事有榮枯長卿病消渴壁立還成都¶
　　　　同前　　　　　　　　　江　總<md:KR4h0034_SBCK_039-4b>¶三清傳㫖酒栢梁奉歡宴霜雲動玉葉凍水疎金箭羽¶
籥響鐘石流泉灌金殿盛時不再得光景馳如電
<pb:KR4h0034_WYG_039-6a>
　　　　雁門太守行八解　　　　古　辭¶
　　　　　古今樂録曰王僧䖍技録云雁門太守行¶
　　　　　歌古洛陽令一篇後漢書曰王渙字稚子¶
　　　　　廣漢郪人也父順安定太守渙少好俠尚¶
　　　　　氣力晚改節敦儒學習書讀律略通大義¶
　　　　　後舉茂才除温令討擊姦猾境内清夷啇¶
　　　　　人露宿於道其有放牛者輒云以屬稚子¶
　　　　　終無侵犯在温三年遷兖州刺史繩正風
<pb:KR4h0034_WYG_039-6b>
　　　　　部威大行後坐考妖言不實論嵗餘徴拜<md:KR4h0034_SBCK_039-5a>¶　　　　　侍御史永元十五年還為洛陽令政平訟¶
　　　　　理發擿姦伏京師稱歎以為有神算元興¶
　　　　　元年病卒百姓咨嗟男女老壯相與致奠¶
　　　　　醊以千數及喪西歸經宏農民庶皆設槃¶
　　　　　桉於路吏問其故咸言平常持米到洛為¶
　　　　　卒司所抄恒亾其半自王君在事不見侵¶
　　　　　枉故來報恩其政化懐物如此民思其徳
<pb:KR4h0034_WYG_039-7a>
　　　　　為立祠安陽亭西每食輒弦歌而薦之永¶
　　　　　嘉二年鄧太后詔嘉其節義而以子石為¶
　　　　　郎中延熹中桓帝事黄老道悉毁諸旁祀¶
　　　　　唯存卓茂與渙祠焉樂府解題曰按古歌<md:KR4h0034_SBCK_039-5b>¶　　　　　詞歴述渙本末與傳合而曰雁門太守行¶
　　　　　所未詳若梁簡文帝輕霜中夜下備言邉¶
　　　　　城征戰之思皇甫規雁門之問葢據題為¶
　　　　　之也
<pb:KR4h0034_WYG_039-7b>
孝和帝在時洛陽令王君本自益州廣漢蜀民少行宦¶
學通五經論(一/解)朙知法令歴世衣冠從温補洛陽令治¶
行致賢擁䕶百姓子養萬民(二/觧)外行猛政内懐慈仁文¶
武備具料民富貧移惡子姓篇著里端(三/解)傷殺人比伍¶
同罪對門禁鍪矛八尺捕輕薄少年加笞决罪詣馬市¶
論(四/觧)無妄發賦念在理寃敕吏正獄不得苛煩財用錢¶
三十買繩禮竿(五/觧)賢哉賢哉我縣王君臣吏衣冠奉事<md:KR4h0034_SBCK_039-6a>¶皇帝功曹主簿皆得其人(六/解)臨部居職不敢行恩青身
<pb:KR4h0034_WYG_039-8a>
苦體夙夜勞勤治有能名逺近所聞(七/解)天年不遂早就¶
(一作/就)奄昏為君作祠安陽亭西欲令後世莫不稱傳(八/解)¶
　　　　　　右一曲晉樂所奏¶
　　　　同前二首　　　　　　　梁簡文帝¶
輕霜中夜下黄葉逺辭枝寒苦春難覺邉城秋易知風¶
急旍旗斷塗長鎧馬疲少觧孫吴法家本幽并兒非闗¶
買雁肉徒勞皇甫規¶
隴暮風恒急闗寒霜自濃櫪馬夜方思邉衣秋未重&KR0467;
<pb:KR4h0034_WYG_039-8b>
師夜接戰略地曉摧鋒悲笳動朙塞髙旗出漢墉勤勞¶
謝公業清白報迎逄非須主人賞寧期定遠封單于如<md:KR4h0034_SBCK_039-6b>¶未擊終夜慕前蹤¶
　　　　同前　　　　　　　　　褚　翔¶
三月楊花合四月麥秋初幽州寒食罷鄭國採桑疎便¶
聞雁門戍結束事戎車去嵗無霜雪今年月閏餘月如¶
弦上弩星類水中魚戎車攻日逐燕騎蕩康居大宛歸¶
善馬小月送降書寄語閨中妾勿怨寒牀虗
<pb:KR4h0034_WYG_039-9a>
　　　　同前　　　　　　　　　李　賀¶
黑雲壓城城欲摧甲光向月(一作/日)金鱗開角聲滿天秋¶
色裏塞上燕支凝夜紫半巻紅旗臨易水霜重鼓寒聲¶
不起(一作鼓聲/寒不起)報君黄金臺上意提攜玉龍為君死¶
　　　　同前　　　　　　　　　張　祜<md:KR4h0034_SBCK_039-7a>¶城頭月沒霜如水趚趚踏沙人似鬼燈前拭淚試香裘¶
長引一聲殘漏子駝囊瀉酒酒一杯前頭啑血心不回¶
寄語年少妻莫哀魚金虎竹天上來雁門山邉骨成灰
<pb:KR4h0034_WYG_039-9b>
　　　　同前　　　　　　　　　莊南傑¶
旌旗閃閃揺天末長笛横吹虜塵闊跨下嘶風白練獰¶
腰間切玉清蛇活擊革摐金燧牛尾犬羊兵敗如山死¶
九泉寂寞塟秋蟲濕雲荒草啼秋思¶
　　　　豔歌何嘗行四解　　　　古　詞¶
　　　　　一曰飛鵠行古今樂録曰王僧䖍技録云¶
　　　　　豔歌何嘗行歌文帝何嘗古白鵠二篇樂¶
　　　　　府解題曰古辭云飛來雙白鵠乃從西北<md:KR4h0034_SBCK_039-7b>¶
<pb:KR4h0034_WYG_039-10a>
　　　　　來言雌病雄不能負之而去五里一反顧¶
　　　　　六里一徘徊雖遇新相知終傷生别離也¶
　　　　　又有古辭云何嘗快獨無憂不復為後人¶
　　　　　所擬鵠一作鶴¶
飛來雙白鵠乃(一作/又)從西北來十十五五羅列成行(一/觧)¶
妻卒被病行不能相隨五里一反顧六里一徘徊(二/觧)吾¶
欲銜汝去口噤不能開吾欲負汝去毛羽何摧穨(三/觧)樂¶
哉新相知憂來生别離躇躊顧羣侣淚下不自知(四/觧)念
<pb:KR4h0034_WYG_039-10b>
與君離别氣結不能言各各重自愛逺道歸還難妾當¶
守空房閉門下重闗若生當相見亡者㑹黄泉今日樂¶
相樂延年萬嵗期(念與下/<md:KR4h0034_SBCK_039-8a>¶為趋)
　　　　同前五解　　　　　　　魏文帝¶
何嘗快獨無憂但當飲醇酒炙肥牛(一/解)長兄為二千石¶
中兄被貂裘(二/解)小弟雖無官爵鞍馬&KR0008;&KR0008;往來王侯長¶
者遊(三/解)但當在王侯殿上快樂摴蒲六博對坐彈碁(四/解)¶
男兒居世各當努力䠞迫日暮殊不乆㽞(五/解)少小相觸
<pb:KR4h0034_WYG_039-11a>
抵寒苦常相随忿恚安足諍吾中道與卿共别離約身¶
奉事君禮節不可虧上慙滄浪之天下顧黄口小兒奈¶
何復老心皇皇獨悲誰能知(少小下為趋/¶曲前為豔)
　　　　　　右二曲晉樂所奏¶
　　　　飛來雙白鵠　　　　　　吴邁逺¶
可憐雙白鵠雙雙絶塵氛連翩弄光景交頸遊青雲逄<md:KR4h0034_SBCK_039-8b>¶羅復逄繳雌雄一旦分哀聲流海曲孤叫去江濆豈不¶
慕前侣為爾不及羣步步一零淚千里猶待君樂哉新
<pb:KR4h0034_WYG_039-11b>
相知悲來生别離持此百年命共逐寸隂移譬如空山¶
草零落心自知¶
　　　　飛來雙白鶴　　　　　　陳後主¶
朔吹已蕭瑟愁雲屢合開𤣥冬辛苦地白鶴從風催音¶
響已清切毛羽復殘摧飛未進(闕/)　但為失雙回儻逄¶
(闕/)噲徳當共銜珠來¶
　　　　同前　　　　　　　　　梁元帝¶
紫葢學仙成能令吴市傾逐舞随疎節聞琴應别聲集
<pb:KR4h0034_WYG_039-12a>
田遥赴影隔霧近相鳴時從洛浦渡飛向遼東城<md:KR4h0034_SBCK_039-9a>¶　　　　同前　　　　　　　　　虞世南¶
飛來雙白鶴奮翼逺凌烟雙棲集紫葢一舉背青田颺¶
影過伊洛流聲入管絃鳴羣倒景外刷羽閬風前映海¶
疑浮雲拂澗瀉飛泉燕雀寧知去蜉蝣不識還何言别¶
儔侣從此間山川顧步已相失徘徊反自憐危心猶警¶
露哀響詎聞天無因振六翮輕舉復随仙¶
　　　　今日樂相樂　　　　　　江　總
<pb:KR4h0034_WYG_039-12b>
綺殿文雅遒玳筵歡趣密鄭態逶迤舞齊弦窈窕瑟金¶
罍送縹觴玊井沈朱實願以(一作/此)北堂宴長奉南山日¶
　　　　豔歌行　　　　　　　　古　辭¶
　　　　　古今樂録曰豔歌行非一有直云豔歌即<md:KR4h0034_SBCK_039-9b>¶　　　　　豔歌行是也若羅敷何嘗雙鴻福鍾等行¶
　　　　　亦皆豔歌王僧䖍技録云豔歌雙鴻行荀¶
　　　　　録所載雙鴻一篇豔歌福鍾行荀録所載¶
　　　　　福鍾一篇今皆不傳豔歌羅敷行日出東
<pb:KR4h0034_WYG_039-13a>
　　　　　南隅篇荀録所載羅敷一篇相如中歌之¶
　　　　　今不歌樂府觧題曰古辭云翩翩堂前燕¶
　　　　　冬藏夏來見言燕尚冬藏夏來兄弟反流¶
　　　　　宕他縣主婦為綻衣服其夫見而疑之也¶
翩翩堂前燕冬藏夏來見兄弟兩三人流宕在他縣故¶
衣誰當補新衣誰當綻賴得賢主人覽取為吾䋎夫婿¶
從門來斜柯西北眄語卿且勿眄水清石自見石見何<md:KR4h0034_SBCK_039-10a>¶纍纍逺行不如歸
<pb:KR4h0034_WYG_039-13b>
　　　　同前¶
南山石嵬嵬松栢何離離上枝拂青雲中心十數圍洛¶
陽發中梁松樹竊自悲斧鋸截是松松樹東西摧特作¶
四輪車載至洛陽宫觀者莫不歎問是何山材誰能刻¶
鏤此公輸與魯班被之用丹漆薰用蘇合香本自南山¶
松今為宫殿梁¶
　　　　豔歌行有女篇　　　　　傅　𤣥¶
有女懐芬芳媞媞步東廂蛾眉分翠羽眀眸發清揚丹
<pb:KR4h0034_WYG_039-14a>
唇翳皓齒秀色若珪璋巧笑雲權靨衆媚不可詳令儀¶
希世出無乃古毛嬙頭安金步揺(一作首戴/金步揺)耳繫明月<md:KR4h0034_SBCK_039-10b>¶璫珠環約素腕翠羽垂鮮光文袍綴藻黼玉體映羅裳¶
容華旣已豔志節擬秋霜微音冠青雲聲響流四方妙¶
哉英媛徳宜配侯與王靈應萬世合日月時相望媒氏¶
陳束帛羔雁鳴前堂百兩盈中路起若鸞鳯翔凡夫徒¶
踴躍望絶殊參商¶
　　　　豔歌行　　　　　　　　劉義恭
<pb:KR4h0034_WYG_039-14b>
江南遊湘妃窈窕漢濱女淑問流古今蘭音媚鄭楚瑶¶
顔映長川善服照通滸求思望襄澨歎息對衡渚中情¶
未相感搔首增企子悲鴻失良匹俯仰戀儔侣徘徊㤀¶
寢食羽翼不能舉傾首佇春鷰為我津辭語¶
　　　　同前二首　　　　　　　梁簡文帝<md:KR4h0034_SBCK_039-11a>¶凌晨光景麗倡女鳳樓中前瞻削成小傍望巻旌空分¶
妝間淺靨繞臉傅斜紅張琴未調軫飲吹不全終自知¶
心所愛出入仕秦宫誰言連尹屈更是莫敖通輕軺綴
<pb:KR4h0034_WYG_039-15a>
皂葢飛轡轢雲驄金鞍随繫尾銜璅映纒騣戈鏤荆山¶
玉劒飾丹陽銅左把蘇合彈傍持大屈弓控弦因鵲血¶
挽彊用牛螉弋獵多登隴酣歌每入豐暉暉隐落日冉¶
冉還房櫳燈生陽燧火塵散鯉魚風流蘇時下帳象簟¶
復韜筒霧暗牕前桞寒疎井上桐女蘿託松際甘𤓰蔓¶
井東拳拳恃君寵嵗暮望無窮¶
雲楣桂成戸飛棟杏為梁斜忩通蘂氣細隟引塵光裁¶
衣魏后尺汲水淮南床青驪𦱤當返預使羅裙香<md:KR4h0034_SBCK_039-11b>¶
<pb:KR4h0034_WYG_039-15b>
　　　　同前　　　　　　　　　顧野王¶
燕姬妍趙女麗出入王宫公主第倚鳴瑟歌未央調弦¶
八九弄度曲兩三章唯欣春日永詎愁秋夜長歌未央¶
倚鳴瑟輕風飄落蘂(闕/)　巢蘭室結羅帷翫朝日窓開¶
翠㡢巻妝罷金星出争攀四照花競戲三條術¶
夕臺行雨度朝梁照日輝東城採桑返南市數錢歸長¶
歌挑碧玉羅塵笑洛妃欲知歡未盡棲夜已烏飛¶
齊倡趙女盡妖妍珠簾玉砌併神仙莫笑人來最落後
<pb:KR4h0034_WYG_039-16a>
能使君㤙得度前豈知洛渚羅塵步詎減天河秋夕渡¶
妖姿巧笑能傾城那思他人不憎妬蓮花藻井推芰荷¶
採菱妙曲勝陽阿<md:KR4h0034_SBCK_039-12a>¶　　　　煌煌京洛行五解　　　　魏文帝¶
　　　　　古今樂録曰王僧䖍技録云煌煌京洛行¶
　　　　　歌文帝園桃一篇樂府觧題曰晉樂奏文¶
　　　　　帝夭夭園桃無子空長言虗羙者多敗又¶
　　　　　有韓信髙鳥盡良弓藏子房保身全名蘇
<pb:KR4h0034_WYG_039-16b>
　　　　　秦傾側賣主陳軫忠而有謀楚懐不納郭¶
　　　　　生古之雅人燕昭臣之吴起知小謀大及¶
　　　　　魯仲連髙士不受千金等語若宋鮑照鳳¶
　　　　　樓十二重梁戴暠欲知佳麗地始則盛稱¶
　　　　　京洛之羙終言君㤙歇薄有怨曠沈淪之¶
　　　　　歎<md:KR4h0034_SBCK_039-12b>¶夭夭園桃無子空長虗羙難假偏輪不行(一/觧)淮隂五刑¶
鳥得弓藏保身全名獨有子房大憤不収褒衣無帶多
<pb:KR4h0034_WYG_039-17a>
言寡誠祗令事敗(二/觧)蘇秦之說六國以亾側身賣主車¶
裂固當賢矣陳軫忠而有謀楚懐不從禍卒不救(三/觧)禍¶
夫吴起智小謀大西河何徤伏尸何劣(四/觧)嗟彼郭生古¶
之雅人智矣燕昭可謂得臣峩峩仲連齊之髙士北辭¶
千金東蹈滄海(五/觧)¶
　　　　　　右一曲晉樂所奏¶
　　　　同前二首　　　　　　　鮑　照¶
鳳樓十二重四户八綺窓繡桷金蓮花桂柱玊盤龍珠
<pb:KR4h0034_WYG_039-17b>
簾無隔路羅幌不勝風寳帳三千所為爾一朝容揚芬<md:KR4h0034_SBCK_039-13a>¶紫烟上垂彩録雲中春吹回白日霜歌落塞鴻但懼秋¶
塵起盛愛逐衰蓬坐視青苔滿卧對錦筵空琴瑟縱横¶
散舞衣不復縫古來共歇薄君意豈獨濃唯見雙黄鵠¶
千里一相從¶
南遊偃師縣斜上霸陵東迴瞻龍首堞遙望徳陽宫重¶
門逺照耀天閣復穹隆城傍疑複道樹裏識松風黄河¶
入洛水丹泉繞射熊夜輪懸素魄朝天蕩碧空秋霜曉
<pb:KR4h0034_WYG_039-18a>
驅雁春雨暗成虹曲陽造甲第髙安還禁中劉蒼歸作¶
相竇憲出臨戎此時車馬合兹晨冠葢通誰知兩京盛¶
歡宴遂無窮¶
　　　　同前　　　　　　　　　戴　暠<md:KR4h0034_SBCK_039-13b>¶欲知佳麗地為君陳帝京由來稱俠窟争利復争名鑄¶
銅門外馬刻石水中鯨黑龍過飲渭丹鳳俯臨城羣公¶
邀郭觧天子問黄瓊詔幸平陽地騎指伏波營五侯同¶
拜爵七貴各垂纓衣風飄颻起車塵暗浪生舞見淮南
<pb:KR4h0034_WYG_039-18b>
法歌聞齊后聲揮金㽞客坐饌玉待鐘鳴獨有文園客¶
偏嗟武騎輕¶
　　　　同前　　　　　　　　　張正見¶
千門儼西漢萬戶擅東京凌雲霞上起鳷鵲月中生風¶
塵暮不息(一作/歇)簫筦夜恒鳴唯當賣藥處不入長安城¶
　
　
　樂府詩集巻三十九
