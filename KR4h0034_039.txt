# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:54.957698
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 39
#+PROPERTY: FILE SB04n0332-039樂府詩集-卷第三十九.
<pb:KR4h0034_SBCK_039-1a>¶
樂府詩集巻第三十九¶
　　　　　　　太原　郭茂倩　編次¶
　　相和歌辭¶
　　　瑟調曲¶
　　　　大牆上蒿行　魏文帝¶
　　　　　古今樂録曰王僧䖍技錄有大牆上蒿行¶
　　　　　今不歌¶
陽春無不長成草木羣類隨大風起零落若何翩翩中¶
心獨立一何焭四時舎我驅馳今我隐約欲何為人生¶
居天壤間忽如飛鳥棲枯枝我今隐約欲何為適君身¶
體所服何不恣君口腹所嘗冬被貂鼲温暖夏當服綺¶
<pb:KR4h0034_SBCK_039-1b>¶
羅輕凉行力自苦我將欲何為不及君少壯之時乘堅¶
車䇿肥馬良上有倉浪之天今我難得乆來視下有蠕¶
蠕之地今我難得久來履何不恣意遨遊從君所喜帶¶
我寳劒今爾何為自低卬悲麗平壯觀白如積雪利若¶
秋霜駮犀摽首玉琢中央帝王所服辟除凶殃御左右¶
奈何致福祥吴之辟閭越之步光楚之龍泉韓有墨陽¶
苗山之鋌羊頭之鋼知名前代咸自謂麗且羙曾不知¶
君劒良綺難㤀冠青雲之崔嵬纎羅為纓飾以翠翰旣¶
羙且輕表容儀俯仰垂光榮宋之章甫齊之髙冠亦自¶
謂羙盖何足觀排金鋪坐玉堂風塵不起天氣清凉奏¶
桓瑟舞趙倡女娥長歌聲協宫啇感心動耳蕩氣回腸¶
<pb:KR4h0034_SBCK_039-2a>¶
酌桂酒鱠鯉魴與佳人期為樂康前奉玉巵為我行觴¶
今日樂不可忘樂未央為樂常苦遲嵗月逝忽若飛何¶
為自苦使我心悲¶
　　　　野田黄雀行四解　曹　植¶
　　　　　古今樂錄曰王僧䖍技錄有野田黃雀行¶
　　　　　今不歌樂府解題曰晉樂奏東阿王置酒¶
　　　　　髙殿上始言豐膳樂飲盛賓主之獻酬中¶
　　　　　言歡極而悲嗟盛時不再終言歸於知命¶
　　　　　而無憂也空侯引亦用此曲按漢鼓吹鐃¶
　　　　　歌亦有黄雀行不知與此同否¶
置酒髙殿上親交從我遊中厨辦豐膳烹羊宰肥牛秦¶
<pb:KR4h0034_SBCK_039-2b>¶
筝何慷慨齊瑟和且柔(解/一)陽阿奏竒舞京洛出名謳樂¶
飲過三爵緩帶傾庶羞主稱千金壽賓奉萬年酬(解/二)久¶
要不可忘薄終義所尤謙謙君子徳磬折欲何求盛時¶
不再來百年忽我遒(解/三)驚風飄白日光景馳西流生存¶
華屋處零落歸山丘先民誰不死知命復何憂(解/四)¶
　　　　　　右一曲晉樂所奏¶
置酒髙殿上親交從我遊中厨辦豐膳烹羊宰肥牛秦¶
筝何慷慨齊瑟和且柔陽阿奏竒舞京洛出名謳樂飲¶
過三爵緩帶傾庶羞主稱千金壽賔奉萬年酬久要不¶
可忘薄終義所尤謙謙君子德磬折欲何求驚風飄白¶
日光景馳西流盛時不可再百年忽我遒生存華屋處¶
<pb:KR4h0034_SBCK_039-3a>¶
零落歸山丘先民誰不死知命亦何憂¶
　　　　　　右一曲本辭¶
　　　　同前¶
髙樹多悲風海水揚其波利劒不在掌結友何須多不¶
見籬間雀見鷂自投羅羅家得雀喜少年見雀悲㧞劒¶
捎羅網黄雀得飛飛飛飛磨蒼天來下謝少年¶
　　　　同前　蕭　轂¶
弱軀媿(慙/一作)彩飾輕毛非錦文不知鴻鵠志非是鳯凰¶
羣作風隨濁雨入曲應𤣥雲空城舊侣絶滄海故交分¶
寧死朙珠彈且避鷹將軍¶
　　　　同前　李　白¶
<pb:KR4h0034_SBCK_039-3b>¶
遊莫逐炎洲翠棲莫近吴宫鷰吴宫火起焚爾窠炎洲¶
逐翠遭網羅蕭條兩翅蓬蒿下縱有鷹鸇奈若何¶
　　　　同前　儲光羲¶
嘖嘖野田雀不知軀體微閒穿深蒿裏争食復争飛窮¶
老一穨舎棗多桑樹稀無棗猶可食無桑何以衣蕭條¶
空倉𦱤相引時來歸邪路豈不棲諸田豈不肥水長路¶
且壊惻惻與心違¶
　　　　同前　僧貫休¶
髙樹風多吹爾巢落深蒿葉暖宜爾依薄莫近鶚類珠¶
網亦惡飲野田之清水食野田之黄粟深花中睡&KR1558;土¶
裏浴如此即全勝啄太倉之榖而更穿人屋¶
<pb:KR4h0034_SBCK_039-4a>¶
　　　　同前　僧齊己¶
雙雙野田雀上下同飲啄暖去棲蓬蒿寒歸𠊓籬落殷¶
勤避羅網乍可遇鵰鶚鵰鶚雖不仁分朙在寥廓¶
　　　　置酒髙殿上　張正見¶
陳王開甲第粉壁麗椒塗髙窓侍玉女飛闥敞金鋪名¶
香散綺幕石墨彫金罏清醪稱玉饋浮蟻擅蒼梧鄒嚴¶
恒接武申白日相趨容與升階玉差池曵履珠千金一¶
巧笑百萬兩鬟姝趙姬未𡔷瑟齊客罷吹竽歌喧桃與¶
李琴挑鳯將雛魏君慙舉白晉主媿投壺風雲更代序¶
人事有榮枯長卿病消渴壁立還成都¶
　　　　同前　江　總¶
<pb:KR4h0034_SBCK_039-4b>¶
三清傳㫖酒柏梁奉歡宴霜雲動玉葉凍水疎金箭羽¶
籥響鐘石流泉灌金殿盛時不再得光景馳如電¶
　　　　雁門太守行八解　古　辭¶
　　　　　古今樂録曰王僧䖍技録云雁門太守行¶
　　　　　歌古洛陽令一篇後漢書曰王渙字稚子¶
　　　　　廣漢郪人也父順安定太守渙少好俠尚¶
　　　　　氣力晚改節敦儒學習書讀律略通大義¶
　　　　　後舉茂才除温令討擊姦猾境内清夷啇¶
　　　　　人露宿於道其有放牛者輒云以屬稚子¶
　　　　　終無侵犯在温三年遷兖州刺史繩正風¶
　　　　　部威大行後坐考妖言不實論嵗餘徴拜¶
<pb:KR4h0034_SBCK_039-5a>¶
　　　　　侍御史永元十五年還為洛陽令政平訟¶
　　　　　理發擿姦伏京師稱歎以為有神算元興¶
　　　　　元年病卒百姓咨嗟男女老壯相與致奠¶
　　　　　醊以千數及喪西歸經弘農民庶皆設槃¶
　　　　　桉於路吏問其故咸言平常持米到洛為¶
　　　　　卒司所抄&KR0106;亾其半自王君在事不見侵¶
　　　　　枉故來報恩其政化懷物如此民思其德¶
　　　　　為立祠安陽亭西每食輒弦歌而薦之永¶
　　　　　嘉二年鄧太后詔嘉其節義而以子石為¶
　　　　　郎中延熹中&KR0074;帝事黄老道悉毁諸㫄祀¶
　　　　　唯存卓茂與渙祠焉樂府解題曰按古歌¶
<pb:KR4h0034_SBCK_039-5b>¶
　　　　　詞歴述渙本末與傳合而曰雁門太守行¶
　　　　　所未詳若梁簡文帝輕霜中夜下備言邉¶
　　　　　城征戰之思皇甫規雁門之問葢據題為¶
　　　　　之也¶
孝和帝在時洛陽令王君本自益州廣漢蜀民少行宦¶
學通五經論(解/一)朙知法令歴世衣冠從温補洛陽令治¶
行致賢擁䕶百姓子養萬民(觧/二)外行猛政内懐慈仁文¶
武備具料民富貧移惡子姓篇著里端(解/三)傷殺人比伍¶
同罪對門禁鍪矛八尺捕輕薄少年加笞决罪詣馬市¶
論(觧/四)無妄發賦念在理寃敕吏正獄不得苛煩財用錢¶
三十買繩禮竿(觧/五)賢哉賢哉我縣王君臣吏衣冠奉事¶
<pb:KR4h0034_SBCK_039-6a>¶
皇帝功曹主簿皆得其人(解/六)臨部居職不敢行恩青身¶
苦體夙夜勞勤治有能名逺近所聞(解/七)天年不遂早就¶
(就/一作)奄昏為君作祠安陽亭西欲令後世莫不稱傳(解/八)¶
　　　　　　右一曲晉樂所奏¶
　　　　同前二首　梁簡文帝¶
輕霜中夜下黄葉逺辭枝寒苦春難覺邉城秋易知風¶
急旍旗斷塗長鎧馬疲少觧孫吴法家本幽并兒非闗¶
買雁肉徒勞皇甫規¶
隴𦱤風恒急闗寒霜自濃櫪馬夜方思邉衣秋未重&KR0467;¶
師夜接戰略地曉摧鋒悲笳動朙塞髙旗出漢墉勤勞¶
謝公業清白報迎逄非須主人賞寧期定遠封單于如¶
<pb:KR4h0034_SBCK_039-6b>¶
未擊終夜慕前蹤¶
　　　　同前　褚　翔¶
三月楊花合四月麥秋初幽州寒食罷鄭國採桑疎便¶
聞雁門戍結束事戎車去嵗無霜雪今年月閏餘月如¶
&KR0076;上弩星類水中魚戎車攻日逐燕騎蕩康居大宛歸¶
善馬小月送降書寄語閨中妾勿怨寒牀虗¶
　　　　同前　李　賀¶
黑雲壓城城欲摧甲光向月(日/一作)金鱗開角聲滿天秋¶
色裏塞上燕支凝夜紫半巻紅旗臨易水霜重𡔷寒聲¶
不起(寒不起/一作𡔷聲)報君黄金臺上意提攜玉龍為君死¶
　　　　同前　張　祜¶
<pb:KR4h0034_SBCK_039-7a>¶
城頭月沒霜如水趚趚踏沙人似鬼燈前拭淚試香裘¶
長引一聲殘漏子駝囊瀉酒酒一杯前頭啑血心不回¶
寄語年少妻莫哀魚金虎竹天上來雁門山邉骨成灰¶
　　　　同前　莊南傑¶
旌旗閃閃揺天末長笛横吹虜塵闊跨下嘶風白練獰¶
腰間切玉清蛇活擊革摐金燧牛尾犬羊兵敗如山死¶
九泉寂寞葬秋蟲溼雲荒草啼秋思¶
　　　　豔歌何嘗行四解　古　辭¶
　　　　　一曰飛鵠行古今樂録曰王僧䖍技録云¶
　　　　　豔歌何嘗行歌文帝何嘗古白鵠二篇樂¶
　　　　　府解題曰古辭云飛來雙白鵠乃從西北¶
<pb:KR4h0034_SBCK_039-7b>¶
　　　　　來言雌病雄不能負之而去五里一反顧¶
　　　　　六里一徘徊雖遇新相知終傷生别離也¶
　　　　　又有古辭云何嘗快獨無憂不復為後人¶
　　　　　所擬鵠一作鶴¶
飛來雙白鵠乃(又/一作)從西北來十十五五羅列成行(觧/一)¶
妻卒被病行不能相隨五里一反顧六里一徘徊(觧/二)吾¶
欲銜汝去口噤不能開吾欲負汝去毛羽何摧穨(觧/三)樂¶
哉新相知憂來生别離躇躊顧羣侣淚下不自知(觧/四)念¶
與君離别氣結不能言各各重自愛逺道歸還難妾當¶
守空房閉門下重闗若生當相見亡者㑹黄泉今日樂¶
相樂延年萬嵗期(為趋/念與下)¶
<pb:KR4h0034_SBCK_039-8a>¶
　　　　同前五解　魏文帝¶
何嘗快獨無憂但當飲醇酒炙肥牛(解/一)長兄為二千石¶
中兄被貂裘(解/二)小弟雖無官爵鞍馬　往來王侯長¶
者遊(解/三)但當在王侯殿上快獨摴蒲六博對坐彈碁(解/四)¶
男兒居世各當努力䠞迫日𦱤殊不乆畱(解/五)少小相觸¶
抵寒苦常相隨忿恚安足諍吾中道與卿共别離約身¶
奉事君禮節不可虧上慙倉浪之天下顧黄口小兒奈¶
何復老心皇皇獨悲誰能知(曲前為豔/少小下為趋)¶
　　　　　　右二曲晉樂所奏¶
　　　　飛來雙白鵠　吴邁逺¶
可憐雙白鵠雙雙絶塵氛連翩弄光景交頸遊青雲逄¶
<pb:KR4h0034_SBCK_039-8b>¶
羅復逢繳雌雄一旦分哀聲流海曲孤叫去江濆豈不¶
慕前侣為爾不及羣步步一零淚千里猶待君樂哉新¶
相知悲來生别離持此百年命共逐寸隂移譬如空山¶
草零落心自知¶
　　　　飛來雙白鶴　陳後主¶
朔吹已蕭瑟愁雲屢合開𤣥冬辛苦地白鶴從風催音¶
響已清切毛羽復殘摧飛未進□□但為失雙回儻逢¶
□噲徳當共銜珠來¶
　　　　同前　梁元帝¶
紫葢學仙成能令吴市傾逐舞随疎節聞琴應别聲集¶
田遥赴影隔霧近相鳴時從洛浦渡飛向遼東城¶
<pb:KR4h0034_SBCK_039-9a>¶
　　　　同前　虞世南¶
飛來雙白鶴奮翼逺凌烟雙棲集紫葢一舉背青田颺¶
影過伊洛流聲入管絃鳴羣倒景外刷羽閬風前映海¶
疑浮雲拂澗瀉飛泉燕雀寧知去蜉蝣不識還何言别¶
儔侣從此間山川顧步已相失徘徊反自憐危心猶警¶
露哀響詎聞天無因振六翮輕舉復随仙¶
　　　　今日樂相樂　江　總¶
綺殿文雅遒玳筵歡趣密鄭態逶迤舞齊&KR0076;窈窕瑟金¶
罍送縹觴玊井沈朱實願以(此/一作)北堂宴長奉南山日¶
　　　　豔歌行　古　辭¶
　　　　　古今樂録曰豔歌行非一有直云豔歌即¶
<pb:KR4h0034_SBCK_039-9b>¶
　　　　　豔歌行是也若羅敷何嘗雙鴻福鍾等行¶
　　　　　亦皆豔歌王僧䖍技録云豔歌雙鴻行荀¶
　　　　　録所載雙鴻一篇豔歌福鍾行荀録所載¶
　　　　　福鍾一篇今皆不傳豔歌羅敷行日出東¶
　　　　　南隅篇荀録所載羅敷一篇相和中歌之¶
　　　　　今不歌樂府觧題曰古辭云翩翩堂前燕¶
　　　　　冬藏夏來見言燕尚冬藏夏來兄弟反流¶
　　　　　宕他縣主婦為綻衣服其夫見而疑之也¶
翩翩堂前燕冬藏夏來見兄弟兩三人流宕在他縣故¶
衣誰當補新衣誰當綻頼得賢主人覽取為吾䋎夫婿¶
從門來斜柯西北眄語卿且勿眄水清石自見石見何¶
<pb:KR4h0034_SBCK_039-10a>¶
纍纍逺行不如歸¶
　　　　同前¶
南山石嵬嵬松柏何離離上枝拂青雲中心十數圍洛¶
陽發中梁松樹竊自悲斧鋸截是松松樹東西摧特作¶
四輪車載至洛陽宫觀者莫不歎問是何山材誰能刻¶
鏤此公輸與魯班被之用丹漆薰用蘇合香本自南山¶
松今為宫殿梁¶
　　　　豔歌行有女篇　傅　𤣥¶
有女懐芬芳媞媞步東廂蛾眉分翠羽朙眸發清揚丹¶
唇翳皓齒秀色若珪璋巧笑雲權靨衆媚不可詳令儀¶
希世出無乃古毛嬙頭安金步揺(金步揺/一作首戴)耳繫朙月¶
<pb:KR4h0034_SBCK_039-10b>¶
璫珠環約素腕翠羽垂鮮光文袍綴藻黼玉體映羅裳¶
容華旣已豔志節擬秋霜微音冠青雲聲響流四方妙¶
哉英媛徳宜配侯與王靈應萬世合日月時相望媒氏¶
陳束帛羔雁鳴前堂百兩盈中路起若鸞鳯翔凡夫徒¶
踴躍望絶殊參商¶
　　　　豔歌行　劉義恭¶
江南遊湘妃窈窕漢濱女淑問流古今蘭音媚鄭楚瑶¶
顔映長川善服照通滸求思望襄澨歎息對衡渚中情¶
未相感搔首增企子悲鴻失良匹俯仰戀儔侣徘徊㤀¶
寢食羽翼不能舉傾首佇春鷰為我津辭語¶
　　　　同前二首　梁簡文帝¶
<pb:KR4h0034_SBCK_039-11a>¶
凌晨光景麗倡女鳳樓中前瞻削成小𠊓望巻旌空分¶
妝間淺靨繞臉傅斜紅張琴未調軫飲吹不全終自知¶
心所愛出入仕秦宫誰言連尹屈更是莫敖通輕軺綴¶
皂葢飛轡轢雲驄金鞍隨繫尾銜璅映纒騣戈鏤荆山¶
玉劒飾丹陽銅左把蘇合彈𠊓持大屈弓控弦因鵲血¶
挽彊用牛螉弋獵多登隴酣歌每入豐暉暉隐落日冉¶
冉還房櫳燈生陽燧火塵&KR0652;鯉魚風流蘇時下帳象簟¶
復韜筒霧暗牕前桺寒疎井上桐女蘿託松際甘𤓰蔓¶
井東拳拳恃君寵嵗𦱤望無窮¶
雲楣桂成戸飛棟杏為梁斜窓通蘂氣細隟引塵光裁¶
衣魏后尺汲水淮南床青驪𦱤當返預使羅裙香¶
<pb:KR4h0034_SBCK_039-11b>¶
　　　　同前　顧野王¶
燕姬妍趙女麗出入王宫公主第倚鳴瑟歌未央調&KR0076;¶
八九弄度曲兩三章唯欣春日永詎愁秋夜長歌未央¶
倚鳴瑟輕風飄落蘂□□巢蘭室結羅帷翫朝日窓開¶
翠㡢巻妝罷金星出争攀四照花競戲三條術¶
夕臺行雨度朝梁照日輝東城採桑返南市數錢歸長¶
歌挑碧玉羅塵笑洛妃欲知歡未盡棲夜已烏飛¶
齊倡趙女盡妖妍珠簾玉砌併神仙莫笑人來最落後¶
能使君㤙得度前豈知洛渚羅塵步詎減河天秋夕渡¶
妖姿巧笑能傾城那思他人不憎妬蓮花藻井推芰荷¶
採菱妙曲勝陽阿¶
<pb:KR4h0034_SBCK_039-12a>¶
　　　　煌煌京洛行五解　魏文帝¶
　　　　　古今樂録曰王僧䖍技録云煌煌京洛行¶
　　　　　歌文帝園桃一篇樂府觧題曰晉樂奏文¶
　　　　　帝夭夭園桃無子空長言虗羙者多敗又¶
　　　　　有韓信髙鳥盡良弓藏子房保身全名蘇¶
　　　　　秦傾側賣主陳軫忠而有謀楚懐不納郭¶
　　　　　生古之雅人燕昭臣之吴起知小謀大及¶
　　　　　魯仲連髙士不受千金等語若宋鮑照鳳¶
　　　　　樓十二重梁戴暠欲知佳麗地始則盛稱¶
　　　　　京洛之羙終言君㤙歇薄有怨曠沈淪之¶
　　　　　歎¶
<pb:KR4h0034_SBCK_039-12b>¶
夭夭園桃無子空長虗羙難假偏輪不行(觧/一)淮隂五刑¶
鳥得弓藏保身全名獨有子房大憤不収褒衣無帶多¶
言寡誠祗令事敗(觧/二)蘇秦之說六國以亾側身賣主車¶
裂固當賢矣陳軫忠而有謀楚懐不從禍卒不救(觧/三)禍¶
夫吴起智小謀大西河何徤伏尸何劣(觧/四)嗟彼郭生古¶
之雅人智矣燕昭可謂得臣峩峩仲連齊之髙士北辭¶
千金東蹈滄海(觧/五)¶
　　　　　　右一曲晉樂所奏¶
　　　　同前二首　鮑　照¶
鳳樓十二重四户八綺窓繡桷金蓮花桂柱玊盤龍珠¶
簾無隔路羅幌不勝風寳帳三千所為爾一朝容揚芬¶
<pb:KR4h0034_SBCK_039-13a>¶
紫烟上垂彩録雲中春吹回白日霜歌落塞鴻但懼秋¶
塵起盛愛逐衰蓬坐視青苔滿臥對錦筵空琴瑟縱横¶
&KR0652;舞衣不復縫古來兵歇薄君意豈獨濃唯見雙黄鵠¶
千里一相從¶
南遊偃師縣斜上霸陵東迴瞻龍首堞遙望徳陽宫重¶
門逺照耀天閣復穹隆城𠊓疑複道樹裏識松風黄河¶
入洛水丹泉繞射熊夜輪懸素魄朝天蕩碧空秋霜曉¶
驅雁春雨暗成虹曲陽造甲第髙安還禁中劉蒼歸作¶
相竇憲出臨戎此時車馬合兹晨冠葢通誰知兩京盛¶
歡宴遂無窮¶
　　　　同前　戴　暠¶
<pb:KR4h0034_SBCK_039-13b>¶
欲知佳麗地為君陳帝京由來稱俠窟争利復争名鑄¶
銅門外馬刻石水中鯨黑龍過飲渭丹鳳俯臨城羣公¶
邀郭觧天子問黄瓊詔幸平陽地騎指伏波營五侯同¶
拜爵七貴各垂纓衣風飄颻起車塵暗浪生舞見淮南¶
法歌聞齊后聲揮金畱客坐饌玉待鐘鳴獨有文園客¶
偏嗟武騎輕¶
　　　　同前　張正見¶
千門儼西漢萬戶擅東京凌雲霞上起鳷鵲月中生風¶
塵𦱤不息(歇/一作)簫筦夜&KR0106;鳴唯當賣藥處不入長安城¶
樂府詩集巻第三十九　東呉毛晉訂正¶
