# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:56.448643
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 72
#+PROPERTY: FILE SB04n0332-072樂府詩集-卷第七十二.
<pb:KR4h0034_SBCK_072-1a>¶
樂府詩集巻第七十二¶
　　　　　　　太原　郭茂倩　編次¶
　　雜曲歌辭¶
　　　　古離别　王　適¶
㫺嵗驚楊桺高樓悲獨守今年芳樹枝孤棲怨別離珠¶
簾晝不巻羅幔曉長垂苦調琴先覺愁容鏡獨知頻來¶
雁度無消息罷去鴛文何用織夜還羅帳空有情春著¶
裙腰自無力青軒桃李落紛紛紫庭蘭蕙日氛氲已能¶
顦顇今如此㪅復含情一待君¶
　　　　同前　常　理¶
君御狐白裘妾居緗綺幬粟鈿金夾膝花䥘玉搔頭離¶
<pb:KR4h0034_SBCK_072-1b>¶
別生庭草征行斷戍樓蠨蛸網清曙菡蓞落紅秋小膽¶
空房怯長睂滿鏡愁爲傳兒女意不用逺封侯¶
　　　　同前　姚　係¶
涼風已嫋嫋露重木蘭枝獨上高樓望行人逺不知輕¶
寒入洞户朙月滿秋池鷰去鴻方至年年是別離¶
　　　　同前二首　趙微朙¶
離別無逺近事歡情亦悲不聞車輪聲後㑹將何時去¶
日&KR0111;寄書來日乖前期縱知朙當還一夕千萬思¶
違别未㡬日一日如三秋猶疑望可見日日上髙樓唯¶
見分手處白蘋滿芳洲寸心寧死别不忍生離愁¶
　　　　同前二首　孟　郊¶
<pb:KR4h0034_SBCK_072-2a>¶
松山雲繚繞萍路水分離雲去有歸日水分無合時春¶
芳役𩀱眼春色柔四支楊桺織别愁千條萬條絲¶
山川古今路縱横無斷絶來往天地間人皆有離別行¶
衣未束帶中腸已先結不用看鏡中自知生白髮欲陳¶
去畱意聲向言前咽愁結填心胸&KR0252;&KR0252;若為説荒郊𤎆¶
莽蒼曠野風凄切處處得相隨人那不如月¶
　　　　同前¶
西江上風動麻姑嫁時浪西山為水水為塵不是人間¶
離別人¶
　　　　同前　僧貫休¶
離恨如旨酒古今飲皆醉只恐長江水盡是兒女淚伊¶
<pb:KR4h0034_SBCK_072-2b>¶
余非此輩送人空把臂他日再相逢清風動天地¶
　　　　同前　韋　莊¶
晴𤎆漠漠桺毿毿不那離情酒半酣更把馬鞭雲外指¶
斷腸春色抂江南¶
　　　　生別離　梁簡文帝¶
離別四弦聲相思𩀱笛引一去十三年復無好音信¶
　　　　同前　孟雲卿¶
結髮生别離相思復相&KR0854;何知日已久五變庭中草眇¶
眇天海途悠悠吳江島但恐不出門出門無逺道逺道¶
行既難家貧衣服單嚴風吹積雪晨起鼻何酸人生各¶
有戀(志/一作)豈不懐所安分朙天上日生死誓同歡¶
<pb:KR4h0034_SBCK_072-3a>¶
　　　　同前　白居易¶
食蘗不易食梅難蘖能苦兮梅能酸未如生別之為難¶
苦抂心兮酸抂肝晨雞載鳴&KR0714;月没征馬重(連/一作)嘶行¶
人出𢌞看骨肉哭一聲梅酸蘗苦甘如蜜黄河水白黄¶
雲秋行人河邊相對愁天寒野曠何處㝛棠棃葉戰風¶
颼颼生離别生離别憂從中來無斷絶憂積(極/一作)心勞¶
血氣衰未年三十生白髮¶
　　　　長别離　吳邁逺¶
生離不可聞況復長相思如何與君别當我少年時蕙¶
華每揺蕩妾心長(空/一作)自持榮乏草木懽悴極霜露悲¶
富貴貌(身/一作)難變貧賤顔易衰持此斷君腸君亦宜自¶
<pb:KR4h0034_SBCK_072-3b>¶
疑淮隂有逸將析羽不曽飛楚有扛鼎士出門不得歸¶
正為隆凖公仗劒入紫微君才定何如白日下争暉¶
　　　　逺别離　李　白¶
逺別離古有黃英之二女乃抂洞庭之南瀟湘之浦海¶
水直下萬里深誰人不言此離苦日慘慘兮雲冥冥猩¶
猩啼煙兮鬼嘯雨我縱言之將何補皇穹竊恐不照余¶
之忠誠雷馮馮兮欲吼怒堯舜當之亦禪禹君失臣兮¶
龍為魚權歸臣兮鼠變虎或云堯幽囚舜野死九疑聨¶
綿皆相似重瞳孤墳竟何是帝子泣兮綠雲間隨風波¶
兮去無還慟哭兮逺望見蒼梧之深山蒼梧山崩湘水¶
絶竹上之淚乃可滅¶
<pb:KR4h0034_SBCK_072-4a>¶
　　　　同前　張　籍¶
蓮葉團團杏花折長江鯉魚鰭鱲赤念君少年棄親戚¶
千里萬里獨為客誰言逺別心不易天星墜地能為石¶
㡬時斷得城南陌勿使居人有行役¶
　　　　同前二首　令狐楚¶
楊桺黄金穗梧桐碧玉枝春來消息斷早晚是歸時¶
玳織鴛鴦履金裝翡翠篸畏人相問著不擬到城南¶
　　　　久别離　李　白¶
别來幾春未還家玉窗五見櫻桃花況有錦字書開緘¶
使人嗟至此腸斷彼心絶雲鬟綠鬢罷攬(流/一作)結愁如¶
𢌞飇亂白雪去年寄書報陽臺今年寄書重相催胡為¶
<pb:KR4h0034_SBCK_072-4b>¶
東風為我吹行雲使西來待來竟不來落花寂寂委青¶
苔¶
　　　　新别離　戴叔倫¶
手把杏花枝未曾經別離黄昏掩閨後寂寞自心知¶
　　　　今別離　崔國輔¶
送別未能旋相望連水口船行欲映舟幾度急揺手¶
　　　　暗別離　劉氏瑶¶
槐花結子桐葉焦單飛越鳥啼青霄翠軒輾雲輕遥遥¶
燕脂淚迸紅線條瑶草歇芳心耿耿玉珮無聲畫屏冷¶
朱弦暗斷不見人風動花枝月中影青鸞脉脉西飛去¶
海濶天髙不知處¶
<pb:KR4h0034_SBCK_072-5a>¶
　　　　潛别離　白居易¶
不得哭潛別離不得語暗相思兩心之外無人知深籠¶
夜鎖獨棲鳥利劍舂斷連理枝河水雖濁有清日烏頭¶
雖黑有白時唯有潛離與暗別彼此甘心無後期¶
　　　　别離曲　張　籍¶
行人結束出門去馬蹄幾時踏門路憶㫺君初納綵時¶
不言身屬邊陽戍早知今日當别離成君家計良為誰¶
男兒生身自有役那得悞我少年時不如逐君征戰死¶
誰能獨老空閨裏¶
　　　　同前　陸龜蒙¶
丈夫非無淚不灑離別間仗劍對樽酒恥為游子顔蝮¶
<pb:KR4h0034_SBCK_072-5b>¶
虵一螫手壯士疾解腕所思在功名離別何足歎¶
　　　　西洲曲　古　辭¶
憶梅下西洲折梅寄江北單衫杏子紅𩀱鬢鵶鶵色西¶
洲抂何處兩槳橋頭渡日𦱤伯勞飛風吹烏臼樹樹下¶
即門前門中露翠鈿開門郞不至出門採紅蓮採蓮南¶
塘秋蓮花過人頭低頭弄蓮子蓮子青如水置蓮懐袖¶
中蓮心徹底紅憶郎郎不至仰首望飛鴻鴻飛滿西洲¶
望郎上青樓樓高望不見盡日欄干頭欄干十二曲垂¶
手朙如玉巻簾天自髙海水揺空綠海水夢悠悠君愁¶
我亦愁南風知我意吹夢到西洲¶
　　　　同前(洲詞/一作西)温庭筠¶
<pb:KR4h0034_SBCK_072-6a>¶
悠悠復悠悠昨日下西洲西洲(州/一作)風色好遥見武昌¶
樓武昌何鬱鬱儂家定無匹小婦被流黄登樓撫瑶瑟¶
朱&KR0076;繁復輕素手直淒清一彈三四解掩抑似含情南¶
樓登且望西江廣復平艇子揺兩槳催過石頭城門前¶
烏臼樹慘澹天將曙鵾鵊(鸂鶒/一作)飛復還郎隨早帆去𢌞¶
頭語同伴定復負情儂去帆不安幅作抵使西風他日¶
相尋索莫作西洲客西洲人不歸春草年年碧¶
　　　　荆州樂　宗　夬¶
　　　　　荆州樂葢出於清商曲江陵樂荆州即江¶
　　　　　陵也有紀南城抂江陵縣東梁簡文帝荆¶
　　　　　州歌云紀城南里望朝雲雉飛麥熟妾思¶
<pb:KR4h0034_SBCK_072-6b>¶
　　　　　君是也又有紀南歌亦出於此¶
迢遞樓雉懸參差臺觀雜城闕自相望雲霞紛颯㳫¶
　　　　同前　李　白¶
白帝城邊足風波瞿塘五月誰敢過荆州麥熟蠒成蛾¶
繰絲憶君頭緒多撥榖飛鳴奈妾何¶
　　　　同前二首　劉禹錫¶
渚宫楊桺暗麥城朝雉飛可憐踏青伴乘暖著輕衣¶
今日好南風商旅相催發沙頭檣竿上始見春江闊¶
　　　　荆州泊　李　端¶
南樓西下時月裏聞來棹桂水舳艫囘荆州津濟閙移¶
帷望星漢引帶思容貌今夜一江人唯應妾身覺¶
<pb:KR4h0034_SBCK_072-7a>¶
　　　　紀南歌　劉禹錫¶
　　　　　酈道元水經注曰楚之先僻處荆山後遷¶
　　　　　紀郢即紀南城也十道志曰昭王十年吳¶
　　　　　通漳水灌紀南城入赤湖郢城遂破杜預¶
　　　　　左傳注曰今南郡江陵縣北紀南城故楚¶
　　　　　國也¶
風𤎆紀南城塵土荆門路天寒多獵騎走上樊姬墓¶
　　　　宜城歌　劉禹錫¶
　　　　　通典曰宜城楚之鄢都謂之郢有蠻水又¶
　　　　　有漢宜城縣抂今縣南舊名率道天寳中¶
　　　　　改焉十道志曰宜城漢縣宋孝武大朙元¶
<pb:KR4h0034_SBCK_072-7b>¶
　　　　　年以胡人流寓者立&KR0160;山郡於大堤村古¶
　　　　　名上供梁爲率道俗呼大堤其地出美酒¶
　　　　　故曰宜城竹葉酒也¶
野水遶空城行塵起孤驛花臺側生樹石碣陽鐫額靡¶
靡度行人温風吹㝛麥¶
　　　　南郡歌　陸　厥¶
江南可採蓮蓮生荷已大旅雁向南飛浮雲復如葢望¶
美積風露疎麻成襟帶𩀱珠惑漢臯蛾睂迷下蔡玉齒¶
徒粲然誰與啓含貝¶
　　　　長干曲　古　辭¶
逆浪故相邀菱舟不怕揺妾家楊子住便弄廣陵潮¶
<pb:KR4h0034_SBCK_072-8a>¶
　　　　同前四首　崔　顥¶
君家定何處妾住抂横塘停舟暫&KR1093;問或恐是同鄉¶
家臨九江水去來九江側同是長干人生小不相識¶
下渚多風浪蓮舟漸覺稀那能不相待獨自逆潮歸¶
三江潮水急五湖風浪湧由來花性輕莫畏蓮舟重¶
　　　　長干行二首　李　白¶
妾髪初覆額折花門前劇郎騎竹馬來遶牀弄青梅同¶
居長干里兩小無嫌猜十四為君婦羞顔尚不(未嘗/一作)開¶
低頭向暗壁千喚不一𢌞十五始展睂願同塵與灰常¶
存抱柱信豈(恥/一作)上望夫臺十六君逺行瞿塘灩預堆¶
五月不可觸猨鳴(聲/一作)天上哀門前遲(舊/一作)行跡一一¶
<pb:KR4h0034_SBCK_072-8b>¶
生綠(蒼/一作)苔苔深不能掃落葉秋風早八月蝴蝶來𩀱¶
飛西園草感此傷妾心坐愁紅顔老早晚下三巴預將¶
書報家相迎不道逺直至長風沙¶
憶妾(㫺/一作)深閨裏𤎆塵不曽識嫁與長干人沙頭候風¶
色五月南風興思君抂(下/一作)巴陵八月西風起想君發¶
楊子去來悲如何見少别離多湘潭幾日到妾夢越風¶
波昨夜狂風度吹折江頭樹淼淼暗無邉行人抂何處¶
北客真王公朱衣滿江中日𦱤來投㝛數朝不肯東好¶
乘浮雲驄佳期蘭渚東鴛鴦綠浦上翡翠錦屛中自憐¶
十五餘顔色桃李紅那作商人婦愁水復愁風¶
　　　　同前　張　潮¶
<pb:KR4h0034_SBCK_072-9a>¶
壻貧如珠玉壻富如埃塵貧時不&KR0111;舊富貴多寵新妾¶
本富家女與君為偶匹惠好一何深中門不曽出妾有¶
繡衣裳葳㽔金鏤光念君貧且賤易此從逺方逺方三¶
千里發去悔不已日𦱤情㪅來空望去時水孟夏麥始¶
秀江上多南風商賈歸欲盡君今尚巴東巴東有巫山¶
窈窕神女顔常恐遊此山果然不知還¶
　　　　小長干曲　崔國輔¶
月暗送湖風相尋路不通菱歌唱不輟知抂此塘中¶
樂府詩集巻第七十二¶
　　　　　　　東吳毛晉訂正　男扆再訂¶
<pb:KR4h0034_SBCK_072-9b>¶
