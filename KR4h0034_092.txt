# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:57.438770
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 92
#+PROPERTY: FILE SB04n0332-092樂府詩集-卷第九十二.
<pb:KR4h0034_SBCK_092-1a>¶
樂府詩集巻第九十二¶
　　　　　　　太原　郭茂倩　編次¶
　　新樂府辭¶
　　　樂府雜題¶
　　　　塞上曲　李　白¶
大漢無中䇿匈奴犯渭橋五原秋草緑胡馬一何驕命¶
將征西極横行隂山側燕支落漢家婦女無花色轉戰¶
渡黄河休兵樂事多蕭條清萬里瀚海寂無波¶
　　　　同前二首　王昌齡¶
蟬鳴桑樹間八月蕭關道出塞入塞雲處處黄蘆草從¶
來幽幷客皆向沙塲老莫學游俠兒矜誇紫驑好¶
<pb:KR4h0034_SBCK_092-1b>¶
邊頭何慘慘已葬霍將軍部曲皆相弔燕南代北聞功¶
勲多被黜兵馬亦尋分㪅遣黄龍戍唯當哭塞雲¶
　　　　同前　耿　緯¶
慣習干戈事鞍馬初從少小抂邊城身微久屬千夫長¶
家逺多親五郡兄&KR0568;說疆埸曾大獲且悲年鬢老長征¶
塞鴻過盡&KR0714;陽裏樓上悽悽&KR0448;&KR0641;聲¶
　　　　同前　司空曙¶
塞桺接胡桑軍門向大荒幕營隨月魄兵氣長星芒横¶
吹催春酒重裘隔夜寒冰開不妨虜青草滿遼陽¶
　　　　同前九首　僧貫休¶
幽并兒百萬百戰未曾輸蕃界已深入將軍仍逺圗月¶
<pb:KR4h0034_SBCK_092-2a>¶
朙風拔帳磧暗鬼騎狐但有東歸日甘從筋力枯¶
中軍殺白馬白日祭蒼蒼號變旗幡亂鼙乾草木黄朔¶
雲含凍雨枯骨放妖光故國今何處參差近鬼方¶
白雁兼羌笛㡬年垂涙聽隂風吹殺氣永日抂青冥逺¶
戍秋添將邉烽夜雜星嫖姚頭半白猶自看兵經¶
大雨始無塵邊聲四散聞浸河荒寨柱吹&KR0641;白頭軍牛¶
馬　腥草烏鳶識陣雲征人心力盡枯骨㪅遭焚¶
帳幕侵奚界憑陵未可涯擒生行别路尋箭向平沙赤¶
落蒲桃葉香微甘草花不堪登壠望白日又西斜¶
地&KR0641;天涯外人號鬼哭邉大河流敗卒寒日下蒼&KR0547;殺¶
氣諸蕃動軍書一箭傳將軍莫惆悵髙處是燕然¶
<pb:KR4h0034_SBCK_092-2b>¶
山接胡奴水河連勃勃城數州今已㐲此命豈堪輕磧¶
吼旄頭落風乾刁斗清因嗟李陵苦只得没蕃名¶
錦袷胡兒黑如漆騎羊上水如箭疾蒲桃酒白鵰腊紅¶
苜蓿根甜沙䑕出單于右臂何須斷天子昭昭本如日¶
一握黳髯一握絲須知只爲平戎術¶
去年轉鬬隂山脚生得單于却放却今年深入於不毛¶
胡兵拔帳遺弓刀男兒貴展平生志爲國輸忠合天地¶
甲穿雖則失黄金劒缺猶能生紫氣塞草萋萋兵士苦¶
胡虜如今勿胡虜封侯十萬始無心玉關生入君看取¶
　　　　同前二首　戎　昱¶
漢將歸來虜塞空旌旗初入玉關東高蹄戰馬三千匹¶
<pb:KR4h0034_SBCK_092-3a>¶
落日平原秋草中¶
胡風略地燒連山碎葉孤城未下關山頭烽子聲聲叫¶
知是將軍夜獵還¶
　　　　同前二首　王　維¶
天驕逺塞行鞘裏寶刀鳴定是酬恩日今朝覺命輕¶
塞虜常為敵邊風已報秋平生多志氣箭底覓封侯¶
　　　　同前　周　朴¶
一墜風來一墜砂有人行處没人家黄河九曲冰先合¶
紫塞三春不見花¶
　　　　同前　張　祐¶
邊風巻地時日&KR0448;帳初移磧迥三通&KR0641;山寒一㸃旗連¶
<pb:KR4h0034_SBCK_092-3b>¶
收搨索馬引滿射鵰兒莫道勲功細將軍㫺戍師¶
　　　　塞上行　歐陽詹¶
聞說胡兵欲利秋昨來投筆到營州驍雄已許將軍用¶
邊塞無勞天子憂¶
　　　　同前　鮑　溶¶
西風應時筋&KR0641;堅承露牧馬水草冷可憐黄河九曲盡¶
氈館牢落胡無影¶
　　　　同前　李昌符¶
莽蒼盧關北孤城帳幕多客軍甘入陣老將望囘戈樹¶
盡禽棲草冰堅路抂河汾陽尋下世羌虜肯先和¶
　　　　同前　周　朴¶
<pb:KR4h0034_SBCK_092-4a>¶
秦築長城抂連雲磧氣侵風吹邊草急&KR0641;絶塞鴻沉世¶
世征人往年年戰骨深遼天望鄉者&KR0326;首盡霑襟¶
　　　　塞上　髙　適¶
東出盧龍塞浩然客思孤亭堠列萬里漢兵猶備胡邊¶
塵滿北溟虜騎正南驅轉鬬豈長䇿和親非逺圖惟㫺¶
李將軍按節出皇都總戎掃大漠一戰擒單于常懐感¶
激心願効縱横謨倚劒欲誰語關河空鬱紆¶
　　　　同前　王　建¶
澷澷復淒淒黄沙&KR0448;漸迷人當故鄉立馬過舊營嘶斷¶
雁逢水磧囘軍占雪溪夜來山下哭應是送降奚¶
　　　　同前　鮑　溶¶
<pb:KR4h0034_SBCK_092-4b>¶
朔風號薊門殺氣日夜興咸陽三千里鐵馬如飢鷹行¶
子久去鄉見山不敢登寒日&KR0228;大野虜雲若飛鵬西北¶
防秋軍麾幢㝛層冰匈奴天未喪戰&KR0540;長騰騰漢卒馬¶
上老樊纓空絲繩誠知天所驕欲罷又不能¶
　　　　同前　李　端¶
二十抂邊城軍中得勇名巻旗收敗馬斷磧擁&KR0714;兵覆¶
陣烏鳶起燒山野火朙塞閒思逺獵師老厭分營雪嶺¶
無人跡冰河足雁聲李陵甘没此惆悵漢公卿¶
　　　　同前　曹　松¶
邊塞來處闊今日復朙朝河凌(聲/去)堅通馬朝雲缺見鵰¶
沙中程獨泣鄉外隱誰招囘首若經嵗靈州生桺條¶
<pb:KR4h0034_SBCK_092-5a>¶
　　　　同前　鄭　渥¶
出門何處問西東指畫飜為語論同到此客頭潛覺白¶
未秋山葉已飄紅帳前影落傳書雁日下聲交失馬翁¶
早晚回鞭復南去大衣髙葢漢鄉風¶
　　　　同前二首　譚用之¶
秋風漢北雁飛天單騎那堪遶賀蘭磧暗㪅無巖樹影¶
地平時有野燒瘢貂披寒色和衣冷劒佩胡霜隔匣寒¶
早晚横戈似飛尉擁旄深入異田單¶
鉢略城邊日欲西遊人却憶舊山歸牛羊集水&KR0547;黏歩¶
鵰鶚盤空雪滿圍獵騎静逢邊氣薄戍樓寒對&KR0448;&KR0547;微¶
横行總是男兒事早晚重來似漢飛¶
<pb:KR4h0034_SBCK_092-5b>¶
　　　　同前　姚　合¶
磧路三千里黄雲復草平戰須移死地軍諱殺降兵印¶
馬秋遮虜蒸砂夜築城故鄉歸未得都尉欠功名¶
　　　　同前　張　喬¶
勒兵遼水邊風急巻旌旃絶塞寒無樹平沙勢葢天雪¶
晴回探騎月落控鳴弦永定山河誓南歸改漢年¶
　　　　同前　周　朴¶
桺色正沉沉風吹秋㪅深山河空遠道鄉國自鳴砧巷¶
有千家月人無萬里心長城哭崩後寂寞至如今¶
受降城必破囘落隴頭移蕃道北海北謀生今始知¶
　　　　同前　秦韜玉¶
<pb:KR4h0034_SBCK_092-6a>¶
到處人皆著戰袍麾旗風&KR0131;馬蹄勞黑山霜重弓添硬¶
青塜砂平月㪅髙大野㡬重閒雪嶺長河無限舊風濤¶
鳳林關外皆唐土猶尚蒐兵數似毛¶
　　　　同前　戴師顔¶
空磧晝蒼茫沙腥古戰&KR0163;逢春多霰雪生計抂牛羊冷¶
&KR0641;吹鄉淚乾榆落夢牀從來山水客誰謂到漁陽¶
　　　　同前　江　為¶
萬里黄雲凍不飛磧&KR0547;烽火夜深微胡兒移帳寒笳絶¶
雲路時聞探馬歸¶
　　　　同前二首　杜荀鶴¶
旌旗獵獵漢將軍閒出廵遊帝命新沙塞旋收饒帳幕¶
<pb:KR4h0034_SBCK_092-6b>¶
犬戎時殺少&KR0547;塵冰河夜渡偷來馬雪嶺乾飛獵去人¶
獨作書生疑不穩軟弓輕劒也隨身¶
草白河冰合蕃戎出掠頻戍樓三號火探騎一條塵戰¶
士風霜老將軍雨露新封侯不由此何以慰征人¶
　　　　塞下曲六首　李　白¶
五月天山雪無花秖有寒笛中聞折桺春色未曾看曉¶
戰隨金&KR0540;宵眠抱玉鞍願將腰下劒直為斬樓蘭¶
天兵下北荒胡馬欲南飲横戈從百戰直為銜恩甚握¶
雪海上飡拂沙隴頭寢何當破月氏然後方高枕¶
駿馬如風飈鳴鞭出渭橋彎弓辭漢月挿羽破天驕陣¶
解星芒盡營空海霧銷功成畫麟閣獨有霍嫖姚¶
<pb:KR4h0034_SBCK_092-7a>¶
白馬黄金塞雲砂繞夢思那堪愁苦節逺憶邊城兒螢¶
飛秋窗滿月度霜閨遲摧&KR0714;梧桐葉蕭颯沙棠枝無時¶
獨不見淚流空自知¶
塞虜乗秋下天兵出漢家將軍分虎竹戰士卧龍沙邊¶
月隨弓影胡霜拂劒花玉關&KR0651;未入少婦莫長嗟¶
烽火動沙漠連照甘泉雲漢皇按劒起還召李將軍兵¶
氣天上合&KR0540;聲隴底聞横行負勇氣一戰静妖氛¶
　　　　同前　郭元振¶
塞外虜塵飛頻年出武威死生隨玉劒辛苦向金微久¶
戍人將老長征馬不肥仍聞酒泉郡已合數重圍¶
　　　　同前二首　王昌齡¶
<pb:KR4h0034_SBCK_092-7b>¶
飲馬渡秋水水寒風似刀平沙日未没黯黯見臨洮㫺¶
日長城戰(龍城戰/一作當日)咸言意氣髙黄塵是今古(沙滿今/一作黄)¶
(古)白骨亂蓬蒿¶
秋風夜渡河吹却雁門桑遥見胡地獵　馬㝛嚴霜五¶
道分兵去孤軍百戰場功多翻下獄士卒但心傷¶
　　　　同前二首　馬　戴¶
旌旗倒北風霜霰逐南鴻夜救龍城急朝焚虜帳空骨¶
銷金鏃抂鬢改玉關中却想羲皇代無人說戰功¶
廣漠雲凝慘日斜飛霰生燒山搜猛獸伏道擊回兵風¶
折旗竿曲沙埋樹杪(塞路/一作)平黄雲飛旦夕偏奏苦寒聲¶
　　　　同前　張　籍¶
<pb:KR4h0034_SBCK_092-8a>¶
邊州八月修城堡候騎先燒磧中草胡風吹沙度隴飛¶
隴頭林木無北枝將軍閱兵青塞下鳴&KR0540;逢逢促獵圍¶
天寒山路石斷裂白日不銷帳上雪烏孫國亂多降胡¶
詔使名王持漢節年年征戰不得閒邊人殺盡唯空山¶
　　　　同前　于　濆¶
赤子别父母犬戎圍邏娑戰&KR0540;聲未齊烏鳶已相賀燕¶
然山上雲半是離鄉魂衛霍待富貴不知誰與論¶
　　　　同前　陶　翰¶
進軍飛狐北窮寇勢將變落日沙塵昬背河㪅一戰騂¶
馬黄金勒彫弓白羽箭射殺左賢王歸奏未央殿欲言¶
塞下事天子不召見東出咸陽門哀哀淚如霰¶
<pb:KR4h0034_SBCK_092-8b>¶
　　　　同前二首　李　益¶
蕃州部落能結束朝馳&KR0448;獵黄河曲燕歌未斷塞鴻飛¶
牧馬羣嘶邊草綠秦築長城城已摧漢武北上單于&KR0279;¶
古來征戰虜不盡今日還復天兵來黄河東流流九折¶
沙場埋恨何時絶蔡琰没處造胡笳蘇武歸來持漢節¶
為報如今都護雄匈奴旦&KR0448;下雲中請書塞北隂山石¶
願勒燕然車騎功¶
漢家今上郡秦塞古長城有日雲長慘無風沙自驚當¶
今聖天子不戰四夷平¶
樂府詩集巻第九十二　東吳毛晉訂正¶
<pb:KR4h0034_SBCK_092-9a>¶
