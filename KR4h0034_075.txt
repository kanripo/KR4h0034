# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:56.588507
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 75
#+PROPERTY: FILE SB04n0332-075樂府詩集-卷第七十五.
<pb:KR4h0034_SBCK_075-1a>¶
樂府詩集巻第七十五¶
　　　　　　　太原　郭茂倩　編次¶
　　雜曲歌辭¶
　　　　三臺二首　韋應物¶
　　　　　後漢書曰蔡邕為侍御史又轉持書侍御¶
　　　　　史遷尚書三日之間周歷三臺馮鑑續事¶
　　　　　始曰樂府以邕曉音律製三臺曲以悦邕¶
　　　　　希其厚遺劉禹錫嘉話錄曰三臺送酒葢¶
　　　　　因此北齊高洋毁銅雀臺築三箇臺宫人¶
　　　　　拍手呼上臺送酒因名其曲為三臺李氏¶
　　　　　資暇曰三臺三十拍促曲名㫺鄴中有三¶
<pb:KR4h0034_SBCK_075-1b>¶
　　　　　臺石季龍常為宴遊之所樂工造此曲以¶
　　　　　促飲未知孰是鄴都故事曰漢獻帝建安¶
　　　　　五年曹操破袁紹於鄴十五年築銅雀臺¶
　　　　　十八年作金虎臺十九年造冰井臺所謂¶
　　　　　鄴中三臺也北史曰齊文宣天保中營三¶
　　　　　臺於鄴因其舊基而高博之九年臺成改¶
　　　　　銅爵曰金鳳金虎曰聖應冰井曰崇光云¶
　　　　　按樂苑唐天寶中羽調曲有三臺又有急¶
　　　　　三臺¶
一年一年老去朙日後日花開未報長安平定萬國豈¶
得銜杯冰泮寒塘始綠雨餘百草皆生朝來門閤無事¶
<pb:KR4h0034_SBCK_075-2a>¶
晚下髙齋有情¶
　　　　上皇三臺¶
不寐倦長㪅披衣出户行月寒秋竹冷風切夜牕聲¶
　　　　突厥三臺¶
雁門山上雁初飛馬邑欄中馬正肥日旰山西逢驛使¶
慇懃南北送征衣¶
　　　　宫中三臺二首　王　建¶
魚藻池邉射鴨芙蓉園裏看花日色柘袍相似不著紅¶
鸞扇遮¶
池北池南草綠殿前殿後花紅天子千年萬嵗未央朙¶
月清風¶
<pb:KR4h0034_SBCK_075-2b>¶
　　　　江南三臺四首　王　建¶
楊州橋邉小婦長干市裏商人三年不得消息各自拜¶
鬼求神¶
青草湖邊草色飛猿嶺上猿聲萬里三湘客到有風有¶
雨人行¶
樹頭花落花開道上人去人來朝愁𦱤愁即老百年幾¶
度三臺¶
聞身彊健且為(康健早為/一作聞身)頭白齒落難追准擬百年千¶
嵗能得幾許多時¶
　　　　陵雲臺　謝　舉¶
　　　　　魏志曰文帝黄初元年十二月初營洛陽¶
<pb:KR4h0034_SBCK_075-3a>¶
　　　　　宫戊午幸洛陽二年築陵雲臺劉義慶世¶
　　　　　説曰陵雲臺樓觀精巧先秤衆木輕重然¶
　　　　　後構造無錙銖相負揭臺髙峻&KR0106;隨風動¶
　　　　　揺楊龍驤洛陽記曰陵雲臺髙二十三丈¶
　　　　　登之見孟津也¶
綺甍懸桂棟隐曖𠊓喬柯勢髙凌玉井臨迥度金波易¶
覺涼風至早飛秋雁過髙臺相思(相思/一作)曲望逺騷人歌¶
幸屬(矚/一作)此迢遞知承雲霧多¶
　　　　同前　王　襃¶
髙臺懸百尺中夕&KR0651;未窮北臨酸棗寺西眺朙光宫城¶
㫄抵𩀱府林裏對相風書題鹿盧&KR1425;觀寫飛廉銅牕開¶
<pb:KR4h0034_SBCK_075-3b>¶
神女電梁映美人虹虞捐濫天寵鄭瞀特懐忠莊生垂¶
翠釣昭儀抵鬭熊馳輪有盈缺人道亦汙隆還念西陵¶
舞非復鄴城中¶
　　　　建興苑　紀少瑜¶
丹陵抱天邑紫淵㪅上林銀臺懸百仞玉樹起千尋水¶
流冠葢影風揚歌吹音踟蹰憐拾翠顧歩惜遺簪日落¶
庭光轉方幰屢移隂願言樂未極不道愛黄金¶
　　　　曲池水　謝　朓¶
緩歩遵莓渚披衿待蕙風芙蕖舞輕蔕苞笋出芳叢浮¶
雲自西北江海思無窮鳥去能傳響見我測琴中¶
　　　　築城曲　張　籍¶
<pb:KR4h0034_SBCK_075-4a>¶
　　　　　馬暠中&KR0160;古今注曰秦始皇三十二年得¶
　　　　　䜟書云亾秦者胡乃使蒙恬擊胡築長城¶
　　　　　以僃之淮南子曰秦發卒五十萬築脩城¶
　　　　　西屬流沙北繫遼水東結朝鮮中國内郡¶
　　　　　輓車而餉之後因有築城曲言築長城以¶
　　　　　限胡虜也又有築城睢陽曲與此不同古¶
　　　　　今樂錄曰築城相杵者出自漢梁孝王孝¶
　　　　　王築睢陽城方十二里造唱聲以小𡔷爲¶
　　　　　節築者下杵以和之後世謂此聲爲睢陽¶
　　　　　曲晉太康地記曰今樂家睢陽曲是其遺¶
　　　　　音唐書樂志曰睢陽操用舂牘是也按漢¶
<pb:KR4h0034_SBCK_075-4b>¶
　　　　　書曰梁孝王廣睢陽城七十二里而云十¶
　　　　　二里未知孰是¶
築城去千人萬人齊抱杵重重土堅試行錐軍吏執鞭¶
催作遲來時一年深磧裏着盡短衣渴無水力盡不得¶
抛(休/一作)杵聲杵聲未定人皆死家家養男當門户今日¶
作君城下土¶
　　　　同前五解　元　稹¶
年年塞下丁長作出塞兵自從冒頓彊官築遮虜城(解/一)¶
築城須努力城髙遮得賊但恐賊路多有城遮不得(解/二)¶
丁口傳父口莫問城堅不平城被虜圍漢斸城牆走(解/三)¶
因茲虜請和(休和/一作請)虜往騎來多半疑兼半信築城猶¶
<pb:KR4h0034_SBCK_075-5a>¶
嵯峨(解/四)築城安敢煩願聽丁一言請築鴻臚寺兼愁虜¶
出闗(解/五)¶
　　　　同前　陸龜䝉¶
城上一掊土手中千萬杵築城畏不堅堅城抂何處莫¶
歎築城勞將軍要却敵城髙功亦髙爾命何處(足/一作)惜¶
　　　　大道曲　謝　尚¶
　　　　　樂府廣題曰謝尚為鎮西將軍嘗著紫羅¶
　　　　　襦據胡牀抂市中佛國門樓上彈琵琶作¶
　　　　　大道曲市人不知是三公也¶
青陽二三月桺青桃復紅車馬不相識音落黄埃中¶
　　　　採荷調　江從簡¶
<pb:KR4h0034_SBCK_075-5b>¶
　　　　　樂府廣題曰梁太尉從事中郎江從簡年¶
　　　　　十七有才思為採荷調以刺何敬容敬容¶
　　　　　覽之不覺嗟賞愛其巧麗敬容時為宰相¶
欲持荷作柱荷弱不勝梁欲持荷作鏡荷暗本無光¶
　　　　湖隂曲　溫庭筠¶
　　　　　溫庭筠曲序曰晉王敦舉兵至湖隂朙帝¶
　　　　　微行視其營伍由是樂府有湖隂曲後其¶
　　　　　辭亾因作而附之¶
祖龍黄鬚珊瑚鞭鐵驄金面青連錢虎髯拔劒欲成夢¶
日壓賊營如血鮮海旗風急驚眠起甲重光搖照湖水¶
蒼黄追騎塵外歸森索妖星陣前死五陵愁碧春萋萋¶
<pb:KR4h0034_SBCK_075-6a>¶
灞川玉馬空中嘶羽書如電入青瑣雪腕如搥催畫鞞¶
白虬天子金鍠鋩髙臨帝座𢌞龍章吳波不動楚山晚¶
花壓闌干春晝長¶
　　　　永朙樂十首　謝　眺¶
　　　　　南齊書樂志曰永朙樂歌者竟陵王子良¶
　　　　　與諸文士造奏之人為十曲道人釋寳月¶
　　　　　辭頗美武帝常被之筦弦而不列於樂官¶
　　　　　按此曲永朙中造故曰永朙樂¶
帝圖閠九有皇風浮四溟永朙一為樂咸池無復靈¶
民和禮樂富世清歌頌徽鴻名軼巻領稱首邁垂衣¶
朱&KR0279;鬱相望青槐紛馳道秋雲湛甘露春風&KR0652;芝草¶
<pb:KR4h0034_SBCK_075-6b>¶
龍樓日月照淄館風雲清儲光溫似玉藩度式如瓊¶
化洽鯷海君恩變龍庭長西北騖環裘東南盡龜𧰼¶
出車長洲苑選旅朝夕川絡絡結雲騎弈弈泛戈船¶
燕駟遊京洛趙服麗有輝清歌畱上客妙舞送將歸¶
實相薄五禮妙花開六塵朙祥已玉燭寶瑞亦金輪¶
生蔑　蘿性身與嘉惠隆飛纓入&KR0160;殿屣步出重宫¶
彩鳳鳴朝陽玄鶴舞清商瑞此永朙曲千載為金皇¶
　　　　同前十首　王　融¶
玄符昭景歷茂實偶英聲長為南山固永與朝日朙¶
靈丘比翼棲芳林合條起兩代分憲章一朝㑹書軌¶
二離金玉相三衮蘭蕙芳重儀文世子再奉東平王¶
<pb:KR4h0034_SBCK_075-7a>¶
空谷返逸驂隂山響鳴鶴振玉躧丹墀懐芳步青閣¶
崇文晦已朙膠庠雜復整弱臺畱折巾沂川詠芳潁¶
定林去喧俗鹿野出埃霞香風流梵琯澤雨&KR0652;雲花¶
楚望傾澠滌日館仰鑾鈴已晞五雲發方照兩河清¶
幸哉朙盛世壯矣帝王居高門夜不柝飲帳曉長舒¶
總棹金陵渚方駕玉山阿輕露炫珠翠初風揺綺羅¶
西園抽蕙草北沼掇芳蓮生逄永朙樂死日生之年¶
　　　　同前　沈　約¶
聫翩貴遊子侈靡千金客&KR0160;轂起飛塵珠履竟長陌¶
　　　　永世樂　魏　收¶
　　　　　隋書樂志曰後魏太武平河西得西涼樂¶
<pb:KR4h0034_SBCK_075-7b>¶
　　　　　其歌曲有永世樂¶
綺牕斜影入上客酒須添翠羽方開美鈆&KR0160;汗不霑關¶
門今可下落珥不相嫌¶
　　　　無愁果有愁曲　李商隱¶
　　　　　隋書樂志曰北齊後主自能度曲嘗倚弦¶
　　　　　而歌别採新聲為無愁曲自彈胡琵琶而¶
　　　　　唱之音韻窈窕極於哀思使胡兒閹官輩¶
　　　　　齊和之曲終樂闋莫不隕涕雖行幸道路¶
　　　　　或時馬上奏之樂往哀來竟以亾國李商¶
　　　　　隱曰無愁果有愁曲北齊歌也唐㑹要天¶
　　　　　寶十三載改無愁為長歡¶
<pb:KR4h0034_SBCK_075-8a>¶
東有青龍西白虎中含福皇包世度玉壺渭水笑清潭¶
鑿天不到牽牛處騏驎踏雲天馬獰牛山撼碎珊瑚聲¶
秋娥㸃滴不成淚十二玉樓無故釘推𤎆唾月抛千里¶
十番紅桐一行死白楊别屋鬼迷人空畱暗記如蠶&KR0083;¶
日𦱤向風牽短絲血凝血&KR0652;今誰是¶
　　　　起夜來　桺　惲¶
　　　　　樂府解題曰起夜來其辭意猶念疇㫺思¶
　　　　　君之來也唐聶夷中又有起夜半¶
城南斷兵騎閣道覆青埃露&KR0160;光翠網月影入蘭&KR0279;洞¶
房且莫掩應門或復開颯颯秋桂響非君起夜來¶
　　　　同前　施肩吾¶
<pb:KR4h0034_SBCK_075-8b>¶
香銷連理帶塵覆合歡杯&KR0568;卧相思枕愁吟起夜來¶
　　　　起夜半　聶夷中¶
念逺心如燒不覺中夜起桃花帶露泛立抂月朙裏¶
　　　　獨不見　桺　惲¶
　　　　　樂府解題曰獨不見傷思而不得見也¶
别島望雲&KR0279;天淵臨水殿芳草生未積春花落如䨷出¶
從張公子還過趙飛鷰奉箒長信宫誰知獨不見¶
　　　　同前　沈佺期¶
盧家小婦鬱金堂海鷰𩀱栖玳𤦛梁九月寒砧催下葉¶
十年征戍憶遼陽白狼河北音書斷丹鳳城南秋夜長¶
誰知含愁獨不見使妾朙月照流黄¶
<pb:KR4h0034_SBCK_075-9a>¶
　　　　同前　王　訓¶
日晚宜春𦱤風軟上林朝對酒近初節開樓蕩夜嬌石¶
橋通小澗竹路上青霄持底誰見許長愁成細腰¶
　　　　同前　楊巨源¶
東風豔陽色桺綠花如䨷競理同心鬟争持合歡扇香¶
傳賈娘手粉離何郎面最恨巻簾時含情獨不見¶
　　　　同前　李　白¶
白馬誰家子黄龍邉塞兒天山三丈雪豈是逺行時春¶
蕙急秋草莎雞鳴曲池風催寒梭響月入霜閨悲憶與¶
君别時種桃齊蛾睂桃今百餘尺花落成枯枝終然獨¶
不見流淚空自知¶
<pb:KR4h0034_SBCK_075-9b>¶
　　　　同前　戴　倫¶
前宫路非逺舊苑春將遍玉户看早梅雕梁數歸鷰身¶
輕逐舞袖香暖傳歌扇自知秋風詞長待昭陽殿誰信¶
後庭人年年獨不見¶
　　　　同前　胡　曾¶
玉關一自有氛埃年少從軍竟未囘門外塵凝張樂榭¶
水邊香滅按歌&KR0279;牕&KR0714;夜月人何處簾巻春風鷰復來¶
萬里寂寥音信絶寸心争忍不成灰¶
樂府詩集巻第七十五　東吳毛晉訂正¶
