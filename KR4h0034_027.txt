# -*- mode: mandoku-view -*-
#+TITLE: 樂府詩集
#+DATE: 2015-09-23 10:32:22
#+PROPERTY: LASTPB  <md:KR4h0034_SBCK_026-1a>
#+PROPERTY: JUAN 27

¶
<md:KR4h0034_SBCK_027-1a>¶
<pb:KR4h0034_WYG_027-1a>
欽定四庫全書
　樂府詩集巻二十七¶
　　　　　　　　　　　　宋　郭茂倩　輯¶
　　相和歌辭¶
　　　相和曲中¶
　　　　度關山　　　　　　　　魏武帝¶
　　　　　樂府解題曰魏樂奏武帝辭言人君當自¶
　　　　　勤苦省方黜陟省刑薄賦也若梁戴暠云
<pb:KR4h0034_WYG_027-1b>
　　　　　昔聴隴頭吟平居已流涕但叙征人行役¶
　　　　　之思焉¶
天地間人為貴立君牧民為之軌則車轍馬迹經緯四¶
極黜陟幽明黎庻繁息於鑠賢聖總統邦域封建五爵<md:KR4h0034_SBCK_027-1b>¶井田刑獄有燔丹書無普赦贖臯陶甫侯何有失職嗟¶
哉後世改制易律勞民為君役賦其力舜漆食器畔者¶
十國不及唐堯采椽不斵世歎伯夷欲以厲俗侈惡之¶
大儉為恭德許由推讓豈有訟曲兼愛尚同疏者為戚
<pb:KR4h0034_WYG_027-2a>
　　　　　　右一曲魏樂所奏¶
　　　　同前　　　　　　　　　簡文帝¶
關山逺可度逺度復難思直指遮歸道都護總前期力¶
農争地利轉戰逐天時材官蹶張皆命中𢎞農越騎盡¶
搴旗搴旗逺不息驅虜何窮極狼居一封難再覩閼氏¶
永去無容色銳氣且横行朱旗亂日精先屠光禄塞却¶
破夫人城凱還歸舊里非是&KR0247;功名<md:KR4h0034_SBCK_027-2a>¶　　　　同前　　　　　　　　　戴　暠
<pb:KR4h0034_WYG_027-2b>
昔聴隴頭吟平居已流涕今上關山望長安樹如薺千¶
里非鄉邑百姓為兄弟軍中大體自相褎其間得意各¶
分曹博陵輕俠皆無位幽中重氣本多豪馬銜苜蓿葉¶
劒寶(一作/瑩)鷿鵜膏初征心未習(一作/息)復值雁飛入山頭¶
看月近草上知風急笛渴曲難成笳繁響還澀武帝初¶
承平東伐復西征薊門海作塹榆塞冰為城催令四校¶
出倚望三邊平箭服潮來動刀環臨陣鳴將軍一百戰¶
都䕶五千兵且决雄雌眼前利誰道功名身後事丈夫
<pb:KR4h0034_WYG_027-3a>
意氣本自然來時辭弟(一作/第)已聞(一作/開)天伹令此身與¶
命在不持烽火照甘泉<md:KR4h0034_SBCK_027-2b>¶　　　　同前　　　　　　　　栁　惲¶
長安倡家女出入燕南垂與持德自羙本以容見知舊¶
聞關山道何事總金羈妾心日已亂秋風鳴細枝¶
　　　　同前　　　　　　　　劉　遵¶
隴樹寒色落塞雲朝欲開谷聲鼙易響路狹幰難回當¶
知結綬去非是棄繻來行人思顧返道别且徘徊願度
<pb:KR4h0034_WYG_027-3b>
關山鶴勞歌立可哀¶
　　　　同前　　　　　　　　　王　訓¶
邊庭多警急羽檄未曽閒從軍出隴坂驅馬度關山關¶
山恒晻靄高峰白雲外遥望秦川水千里長如帶好勇¶
自秦中意氣本豪雄少年便習戰十四已從戎昔年經<md:KR4h0034_SBCK_027-3a>¶上郡今嵗出雲中遼水深難渡榆關斷未通折䘖凌絶¶
域流蓬驚未息胡雲朝夜起平沙不相識兵法貴先聲¶
兵中自有程逗遛皆贖罪先登盡一城都護疲詔吏将
<pb:KR4h0034_WYG_027-4a>
軍擅發兵平盧凝縱火飛鴟畏犯營輕重一為鹵(一作/¶虜)
金刀何用盟誰知出塞外獨有漢飛名¶
　　　　同前　　　　　　　　　張正見¶
關山度曉月劒客逺從征雲中出迥陣天外落奇兵輪¶
摧偃去節樹倒礙懸旌沙揚折坂暗雲積榆溪明馬倦¶
時䘖草人疲屢㸔城寒隴胡笳澀空林漢鼓鳴還聴嗚¶
咽水併切斷腸聲¶
　　　　同前　　　　　　　　　李　端<md:KR4h0034_SBCK_027-3b>¶
<pb:KR4h0034_WYG_027-4b>
雁塞日初晴胡關雪復平危竿縁廣漠古竇傍長城拔¶
劒金星出彎弧玉羽鳴誰知繫虜者賈誼是書生¶
　　　　同前　　　　　　　　　馬　戴¶
金鎖耀兜鍪黄雲拂紫騮叛羌旗下戮䧟壁夜中收霜¶
霰戎衣故關河磧氣秋箭瘡殊未合更遣擊蘭州¶
火發龍山北中宵易左賢勒兵臨漢水驚雁散胡天木¶
落防火急軍孤受敵偏猶聞漢皇怒按劒待開邊¶
　　　　東光　　　　　　　　　古　辭
<pb:KR4h0034_WYG_027-5a>
　　　　　古今樂録曰張永元嘉技録云東光舊但¶
　　　　　絃無音宋識造其歌聲¶
東光乎倉梧何不乎倉梧多腐粟無益諸軍糧諸軍遊<md:KR4h0034_SBCK_027-4a>¶蕩子早行多悲傷¶
　　　　　　右一曲魏晉樂所奏¶
　　　　十五　　　　　　　　　魏文帝¶
　　　　　古今樂録曰十五歌文帝辭後解歌瑟調¶
　　　　　西山一何髙彭祖稱七百篇辭在瑟調
<pb:KR4h0034_WYG_027-5b>
登山而逺望谿谷多所有楩柟千餘尺衆草之(一作/芝)盛¶
茂蕐葉耀人目五色難可紀雉雊山鷄鳴虎嘯谷風起¶
號羆當我道狂顧動牙齒¶
　　　　　　右一曲魏晉樂所奏¶
　　　　登髙丘而望逺　　　　　李　白¶
登髙丘而望逺海六鼇骨已霜三山流安在扶桑半摧<md:KR4h0034_SBCK_027-4b>¶折白日沉光彩銀臺金闕如夢中秦皇漢武空相待精¶
衛費木石黿鼉無所憑君不見驪山茂陵盡灰滅牧羊
<pb:KR4h0034_WYG_027-6a>
之子來攀登盗賊刼寳玉精靈竟何能竆兵黷武今如¶
此鼎湖飛龍安可乘¶
　　　　薤露　　　　　　　　　古　辭¶
　　　　　崔豹古今注曰薤露蒿里並喪歌也本出¶
　　　　　田横門人横自殺門人傷之為作悲歌言¶
　　　　　人命奄忽如薤上之露易晞滅也亦謂人¶
　　　　　死魂魄歸於蒿里至漢武帝時李延年分¶
　　　　　為二曲薤露送王公貴人蒿里送士大夫
<pb:KR4h0034_WYG_027-6b>
　　　　　庻人使挽柩者歌之亦謂之挽歌譙周法<md:KR4h0034_SBCK_027-5a>¶　　　　　訓曰挽歌者漢髙帝召田横至尸鄉自殺¶
　　　　　從者不敢哭而不勝哀故為挽歌以寄哀¶
　　　　　音樂府解題曰左傳云齊將與呉戰於艾¶
　　　　　陵公孫夏命其徒歌虞殯杜預云送死薤¶
　　　　　露歌即喪歌不自田横始也按蒿里山名¶
　　　　　在泰山南魏武帝薤露行曰惟漢二十二¶
　　　　　世所任誠不良曹植又作惟漢行
<pb:KR4h0034_WYG_027-7a>
薤上露何易晞露晞明朝更復落人死一去何時歸¶
　　　　同前　　　　　　　　　魏武帝¶
惟漢二十二世所任誠不良沐猴而冠帶知小而謀彊¶
猶豫不敢斷因狩執君王白虹為貫日已亦先受殃賊<md:KR4h0034_SBCK_027-5b>¶臣持(一作/執)國柄殺主滅宇京蕩覆帝基業宗廟以燔喪¶
播越西遷移號泣而且行瞻彼洛城郭微子為哀傷¶
　　　　　　右一曲魏樂所奏¶
　　　　同前　　　　　　　　　曹　植
<pb:KR4h0034_WYG_027-7b>
　　　　　樂府觧題曰曹植擬薤露行為天地¶
天地無竆極隂陽轉相因人居一世間忽若風吹塵願¶
得展功勤輸立於明君懷此王佐才慷慨獨不羣鱗介¶
尊神龍走獸宗麒麟蟲獸豈知德何况於士人孔氏删¶
詩書王業粲已明騁我徑寸翰流藻垂蕐芬¶
　　　　同前　　　　　　　　　張　駿¶
在晉之二葉(一作/世)皇道昧不明主暗無良臣艱(一作/姦)亂<md:KR4h0034_SBCK_027-6a>¶起朝廷七柄失其所權綱喪典刑愚猾窺神器牝鷄又
<pb:KR4h0034_WYG_027-8a>
晨鳴哲婦逞幽虐宗祀一朝傾儲君縊新昌帝執金墉¶
城禍釁萌宮掖胡馬動北坰三方風塵起玁狁竊上京¶
義士㧖素腕感慨懷憤盈誓心蕩衆狄積誠徹昊靈¶
　　　　惟漢行　　　　　　　　曹　植¶
太極定二儀清濁始以形三光炤八極天道甚著明為¶
人立君長欲以遂其生行仁章以瑞變故誡驕盈神髙¶
而聴卑報若響應聲明主敬細微三季瞢天經二皇稱¶
至化盛哉唐虞庭禹湯繼厥德周亦致太平在昔懷帝
<pb:KR4h0034_WYG_027-8b>
京(一作/時)日昃不敢寧濟濟在公朝萬載馳其名¶
　　　　同前　　　　　　　　　傅　𤣥<md:KR4h0034_SBCK_027-6b>¶危哉鴻門會沛公㡬不還輕裝入人軍投身湯火間兩¶
雄不俱立亞父見此權項莊奮劒起白刃何翩翩伯身¶
雖為蔽事促不及旋張良慴坐側髙祖變龍顔賴得樊¶
將軍獸(一作/虎)叱項王前嗔目駭三軍磨牙咀豚肩空巵¶
讓霸主臨急吐奇言威凌萬乘主指顧回泰山神龍困¶
鼎鑊非噲豈得全狗屠登上將功業信不原健兒寔可
<pb:KR4h0034_WYG_027-9a>
慕腐儒何足歎¶
　　　　蒿里　　　　　　　　　古　辭¶
蒿里誰家地聚斂魂魄無賢愚鬼伯一何相催促人命¶
不得少踟蹰¶
　　　　同前　　　　　　　　　魏武帝<md:KR4h0034_SBCK_027-7a>¶關東有義士興兵討羣凶初期會盟津乃心在咸陽軍¶
合力不齊躊躇而雁行勢利使人争嗣還自相𢦤淮南¶
帝稱號刻璽於北方鎧甲生蟣蝨萬姓以死亾白骨露
<pb:KR4h0034_WYG_027-9b>
於野千里無雞鳴生民百遺一念之斷人腸¶
　　　　　　右一曲魏樂所奏¶
　　　　同前　　　　　　　　　鮑　照¶
同盡無貴賤殊願有竆伸馳波催永夜零露逼短晨(一/作)
(漏¶馳催永夜/露宿逼短晨)結我幽山駕去此滿堂親虛容遺劒佩羙¶
(一作/實)貌戢衣巾斗酒安可酌尺書誰復陳年代稍推逺¶
懐抱日幽淪人生良自劇天道與何人齎我長恨意歸¶
為狐兔塵<md:KR4h0034_SBCK_027-7b>¶
<pb:KR4h0034_WYG_027-10a>
　　　　同前　　　　　　　　　僧貫休兔¶
不遲烏更急但恐穆王八駿著鞭不及所以蒿里墳¶
出蕺蕺氣凌雲天龍騰鳳集盡為風消土喫狐掇蟻拾¶
黄金不啼玉不泣白楊騷屑亂風愁月折碑石人莾穢¶
榛𣳚牛羊窸窣時見牧童兒弄枯骨¶
　　　　挽歌　　　　　　　　　繆　襲¶
生時遊國都死𣳚棄中野朝發髙堂上暮宿黄泉下白¶
日入虞淵懸車息駟馬造化雖神明安能復存我形容
<pb:KR4h0034_WYG_027-10b>
稍歇滅齒髮行當墮自古皆有然誰能離此者¶
　　　　同前　　　　　　　　　陸　機¶
卜釋考休貞嘉命咸在茲夙駕警徒御結轡頓重基龍<md:KR4h0034_SBCK_027-8a>¶㡛被廣栁前驅矯輕旗殯宮何嘈嘈哀響沸中闈闈中¶
且勿喧聴我薤露詩死生各異倫祖載當有時舍爵兩¶
楹位啓殯進靈轜飲餞觴莫舉出宿歸無期帷袵曠遺¶
影棟宇與子辭周親咸奔湊友朋自逺來翼翼飛輕軒¶
駸駸䇿素騏按轡遵長薄送子長夜&KR0279;呼子子不聞泣
<pb:KR4h0034_WYG_027-11a>
子子不知歎息重櫬側念我疇昔時三秋猶足收萬世¶
安可思殉歿身易亾救子非所能含言言哽咽揮涕涕¶
(一作/淚)流離¶
重阜何崔嵬𤣥廬竄其間磅礴立四極穹崇效(一作/放)蒼¶
天測(一作/側)聴隂溝涌卧觀天井懸壙宵何寥廓大暮安¶
可晨人往有返嵗我行無歸年昔居四民宅今託萬鬼<md:KR4h0034_SBCK_027-8b>¶鄰昔為七尺軀今成灰與塵金玉昔(一作/素)所佩鴻毛今¶
不振豐肌饗螻蟻妍骸永夷泯夀堂延魑魅虚無自相
<pb:KR4h0034_WYG_027-11b>
賓螻蟻爾何怨魑魅我何親拊心痛荼毒永歎莫為陳¶
流離親友思惆悵神不㤗素驂佇轜軒𤣥駟騖飛葢哀¶
鳴興殯宮㢠遲悲野外魂輿寂無響但見冠與帶備物¶
象平生長旌誰為斾悲風鼓行軌傾雲結流藹振䇿指¶
靈丘駕言從此遊¶
　　　　同前三首　　　　　　　陶　潛¶
荒草何茫茫白楊亦蕭蕭嚴霜九月中送我出逺郊四¶
面無人居髙墳正嶕嶢鳥為動哀鳴(一作馬為/仲天鳴)林風自
<pb:KR4h0034_WYG_027-12a>
蕭條幽室一已閉千年不復朝千年不復朝賢達無奈<md:KR4h0034_SBCK_027-9a>¶何向來相送人各以(一作/已)歸其家親戚或餘悲佗人亦¶
已歌死去何所道託體同前阿¶
有生必有死早終非命促昨暮同為人今旦在鬼録魂¶
氣散何之枯形寄空木嬌兒索父啼良友拊我哭得失¶
不復知是非安能覺千秋萬嵗後誰知榮與辱但恨在¶
世時飲酒恒不足¶
在昔無酒飲今但(一作/但恨)湛空觴春醪生浮蟻何時更能
<pb:KR4h0034_WYG_027-12b>
嘗肴案盈(一作/列)我前親戚(一作/舊)哭我𠊓欲語口無音欲¶
視眼無光昔在髙堂寢今宿荒草鄉荒草無人眼極視¶
正茫茫一朝出門去歸家(一作/來)良未央¶
　　　　同前　　　　　　　　　鮑　照<md:KR4h0034_SBCK_027-9b>¶獨處重冥下憶昔登髙&KR0279;傲岸平生中不為物所裁埏¶
門只復閉白蟻相將來生時芳蘭體小蟲今為災𤣥鬢¶
無復根枯髏依青苔憶昔好飲酒素盤進青梅彭韓及¶
亷藺疇昔已成灰壯士皆死盡餘人安在哉
<pb:KR4h0034_WYG_027-13a>
　　　　同前　　　　　　　　　祖孝徵¶
昔日驅駟馬謁帝長楊宮旌懸白雲外騎獵紅塵中今¶
來向漳浦素葢轉悲風榮&KR0160;與歌笑萬事盡成空¶
　　　　同前　　　　　　　　　趙微明¶
寒日蒿上明凄凄郭東路素車誰家子丹旐引将去原¶
下荆棘叢叢邊有新墓人間痛傷别此是長别處曠野¶
何蕭條青松白楊樹<md:KR4h0034_SBCK_027-10a>¶　　　　同前二首　　　　　　　于　鵠
<pb:KR4h0034_WYG_027-13b>
隂風吹黄蒿挽歌渡秋水車馬却歸城孤墳月明裏¶
雙轍出郭門綿綿東西道送死多扵生㡬人得終老見¶
人切肺肝不如歸山好不聞哀哭聲黙默安懐抱時盡¶
從物化又免生憂擾世間夀者稀盡為悲傷惱¶
　　　　同前　　　　　　　　　孟雲卿¶
草草門巷喧塗車儼成位冥慕何所湏盡我生人意北¶
邙路非(一作/不)逺此别終天地臨穴頻撫棺至哀反無淚¶
爾形未衰老爾息猶童稚骨&KR0079;不(一作/安)可離皇天若容
<pb:KR4h0034_WYG_027-14a>
易房帷即虛張庭宇為哀次薤露歌若斯人生盡如寄¶
　　　　同前　　　　　　　　　白居易<md:KR4h0034_SBCK_027-10b>¶丹旐何飛揚素驂亦悲鳴晨光照閭巷輀車儼欲行蕭¶
條九月天哀挽出重城借問送者誰妻子與兄弟蒼蒼¶
上古原峨峨開新瑩含酸一動哭異口同哀聲舊壠轉¶
蕪絶新墳日羅列春風草緑北邙山此地年年生死别¶
　　　　對酒　　　　　　　　　魏武帝¶
　　　　　樂府解題曰魏樂奏武帝所賦對酒歌太
<pb:KR4h0034_WYG_027-14b>
　　　　　&KR0685;其旨言王者德澤廣被政理人和萬物¶
　　　　　咸遂若梁范雲對酒心自足則言但當為¶
　　　　　樂勿徇名自欺也¶
對酒歌太平時吏不呼門王者賢且明宰相股肱皆忠¶
良咸體讓民無所争訟三年耕有九年儲倉榖滿盈班<md:KR4h0034_SBCK_027-11a>¶白不負戴雨澤如此百榖用成却走馬以糞其上田爵¶
公侯伯子男咸愛其民以黜陟幽眀子養有若父與兄¶
犯禮法輕重随其刑路無拾遺之私囹圄空虛冬節不
<pb:KR4h0034_WYG_027-15a>
斷人耋耋皆得以夀終恩德廣及草木昆蟲¶
　　　　　　右一曲魏樂所奏¶
　　　　同前　　　　　　　　　范　雲¶
對酒心自足故人來共持方悅羅襟解誰念髪成絲徇¶
性(一作/往)良為達求名本自欺迨君當歌日及我傾樽時¶
　　　　同前　　　　　　　　　張　率¶
對酒誠可樂此酒復芳醇如&KR0160;良可貴似乳更甘珍何¶
當留上客為寄掌中人金樽清復滿玉椀亟來親誰能<md:KR4h0034_SBCK_027-11b>¶
<pb:KR4h0034_WYG_027-15b>
共遲暮對酒惜芳辰(一作/晨)君歌尚未罷却坐避梁塵¶
　　　　同前　　　　　　　　　張正見¶
當歌對玉酒匡坐酌金罍竹葉三清泛蒲萄百味開風¶
移蘭氣入月逐桂香來獨有劉將阮㤀情寄羽杯¶
　　　　同前　　　　　　　　　岑之敬¶
色映臨池竹香浮滿砌蘭舒文泛玉盌漾蟻溢金盤簫¶
曲随鸞易笳聲出塞難唯有將軍酒川上可除寒¶
　　　　同前　　　　　　　　　庾　信
<pb:KR4h0034_WYG_027-16a>
春水望桃花春洲藉芳杜琴從綠珠借酒&KR0556;文君取牽¶
馬向渭橋日曝山頭晡山簡接䍦倒王戎如意舞筝鳴¶
金谷園笛韻平陽塢人生一百年歡笑唯三五何處覔<md:KR4h0034_SBCK_027-12a>¶錢刀求為洛陽賈¶
　　　　同前　　　　　　　　　崔國輔¶
行行日將夕荒村古塜無人跡朦朧荆棘一鳥飛屢唱¶
提壺沽酒喫古人不達酒不足遺恨精靈傳此曲寄言¶
當代諸少年平生且盡杯中渌
<pb:KR4h0034_WYG_027-16b>
　　　　同前二首　　　　　　　李　白¶
松子棲金&KR0160;安期入蓬海此人古之仙羽化竟何在浮¶
生速流電倐忽變光彩天地無凋換容顔有遷改對酒¶
不肯飲含情欲誰待¶
勸君莫拒杯春風笑人來桃李如舊識傾花向我開流¶
鶯啼碧樹明月窺金罍昨來朱顔子今日白髮催棘生<md:KR4h0034_SBCK_027-12b>¶石虎殿鹿走姑蘇&KR0279;自古帝王宅城闕閉黄埃君若不¶
飲酒昔人安在哉
<pb:KR4h0034_WYG_027-17a>
　
　
　
　
　
　
　
　
<pb:KR4h0034_WYG_027-17b>
　
　
　
　
　
　
　
　樂府詩集巻二十七
