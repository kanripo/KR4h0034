# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:53.285336
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0332-001樂府詩集-卷第一.
<pb:KR4h0034_SBCK_001-1a>¶
樂府詩集巻第一¶
　　　　　　　太原　郭茂倩　編次¶
　　郊廟歌辭¶
　　　　　樂記曰王者功成作樂治定制禮是以五¶
　　　　　帝殊時不相㳂樂三王異世不相襲禮朙¶
　　　　　其有損益也然自黄帝已後至於三代千¶
　　　　　有餘年而其禮樂之僃可以考而知者唯¶
　　　　　周而已周頌昊天有成命郊祀天地之樂¶
　　　　　歌也清廟祀太廟之樂歌也我將祀朙堂¶
　　　　　之樂歌也載芟良耜藉田社稷之樂歌也¶
　　　　　然則祭樂之有歌其來尚矣兩漢已後世¶
<pb:KR4h0034_SBCK_001-1b>¶
　　　　　有制作其所以用於郊廟朝廷以接人神¶
　　　　　之歡者其金石之響歌舞之容亦各因其¶
　　　　　功業治亂之所起而本其風俗之所由武¶
　　　　　帝時詔司馬相如等造郊祀歌詩十九章¶
　　　　　五郊互奏之又作安世歌詩十七章薦之¶
　　　　　宗廟至朙帝乃分樂爲四品一曰大予樂¶
　　　　　典郊廟上陵之樂郊樂者易所謂先王以¶
　　　　　作樂崇徳殷薦上帝宗廟樂者虞書所謂¶
　　　　　琴瑟以詠祖考來格詩云肅雍和鳴先祖¶
　　　　　是聽也二曰雅頌樂典六宗社稷之樂社¶
　　　　　稷樂者詩所謂琴瑟擊皷以御田祖禮記¶
<pb:KR4h0034_SBCK_001-2a>¶
　　　　　曰樂施於金石越於音聲用乎宗廟社稷¶
　　　　　事乎山川鬼神是也永平三年東平王蒼¶
　　　　　造光武廟登歌一章稱述功徳而郊祀同¶
　　　　　用漢歌魏歌辭不見疑亦用漢辭也武帝¶
　　　　　始命杜䕫創定雅樂時有鄧静尹商善訓¶
　　　　　雅歌歌詩尹胡能習宗廟郊祀之曲舞師¶
　　　　　馮肅服養曉知先代諸舞䕫總領之魏復¶
　　　　　先代古樂自䕫始也晉武受命百度草創¶
　　　　　泰始二年詔郊廟朙堂禮樂權用魏儀遵¶
　　　　　周室肇稱殷禮之義但使傅玄攺其樂章¶
　　　　　而已永嘉之亂舊典不存賀循爲太常始¶
<pb:KR4h0034_SBCK_001-2b>¶
　　　　　有登歌之樂朙帝太寧末又詔阮孚增益¶
　　　　　之至孝武太元之世郊祀遂不設樂宋文¶
　　　　　帝元嘉中南郊始設登歌廟舞猶闕乃詔¶
　　　　　顔延之造天地郊登歌三篇大抵依倣晉¶
　　　　　曲是則宋初又仍晉也南齊梁陳初皆㳂¶
　　　　　襲後更創制以爲一代之典元魏宇文繼¶
　　　　　有朔漠宣武已後雅好胡曲郊廟之樂徒¶
　　　　　有其名隋文平陳始獲江左舊樂乃調五¶
　　　　　音爲五夏二舞登歌房中等十四調賓祭¶
　　　　　用之唐髙祖受禪未遑攺造樂府尚用前¶
　　　　　世舊文武徳九年乃命祖孝孫修定雅樂¶
<pb:KR4h0034_SBCK_001-3a>¶
　　　　　而梁陳盡吳楚之音周齊雜胡戎之𠆸於¶
　　　　　是斟酌南北考以古音作爲唐樂貞觀二¶
　　　　　年奏之按郊祀朙堂自漢以來有夕牲迎¶
　　　　　神登歌等曲宋齊以後又加祼地迎牲飲¶
　　　　　福酒唐則夕牲祼地不用樂公卿攝事又¶
　　　　　去飲福之樂安史作亂咸鎬爲墟五代相¶
　　　　　承享國不永制作之事葢所未暇朝廷宗¶
　　　　　廟典章文物但按故常以爲程式云¶
　　　漢郊祀歌¶
　　　　練時日¶
練時日侯有望&KR0778;膋蕭延四方九重開靈之斿垂惠恩¶
<pb:KR4h0034_SBCK_001-3b>¶
鴻祜休靈之車結玄雲駕飛龍羽旄紛靈之下若風馬¶
左蒼龍右白虎靈之來神哉沛先以雨般裔裔靈之至¶
慶隂隂相放&KR1820;震澹心靈已坐五音飭虞至旦承靈億¶
牲繭栗粢盛香尊桂酒賓八鄉靈安畱吟青黄徧觀此¶
眺瑶堂衆嫭竝綽奇麗顔如荼兆逐靡被&KR0160;文厠霧縠¶
曵阿錫佩珠玉侠嘉夜茝蘭芳澹容與獻嘉觴¶
　　　　帝臨¶
帝臨中壇四方承宇繩繩意變僃得其所清和六合制¶
數以五海內安寧興文偃武后土富媼昭朙三光穆穆¶
優游嘉服上黄¶
　　　　青陽¶
<pb:KR4h0034_SBCK_001-4a>¶
青陽開動根荄以遂膏潤并愛跂行畢逮霆聲發榮壧¶
處頃聽枯槀復産廼成厥命衆庶熙熙施及夭胎羣生¶
啿啿惟春之祺¶
　　　　朱朙¶
朱朙盛長旉與萬物桐生茂豫靡有所詘敷&KR0160;就實既¶
阜既昌登成甫田百鬼廸嘗廣大建祀肅雍不忘神若¶
宥之傳世無疆¶
　　　　西顥¶
西顥沆碭秋氣肅殺含秀垂穎續舊不廢姦僞不萌妖¶
孽伏息隅辟越逺四貉咸服既畏兹威惟慕純徳附而¶
不驕正心翊翊¶
<pb:KR4h0034_SBCK_001-4b>¶
　　　　玄冥¶
玄冥陵隂蟄蟲葢臧中木零落抵冬降霜易亂除邪革¶
正異俗兆民反本抱素懷樸條理信義望禮五嶽籍歛¶
之時掩收嘉榖¶
　　　　惟泰元¶
　　　　　漢書禮樂志曰建始元年丞相匡衡奏罷¶
　　　　　鸞路龍鱗㪅定詩曰涓𨕖休成¶
惟泰元尊媼神蕃𨤲經緯天地作成四時精建日月星¶
辰度理隂陽五行周而復始雲風靁電降甘露雨百姓¶
蕃滋咸循厥緒繼統㳟勤順皇之徳鸞路龍鱗罔不肹¶
飾嘉籩列陳庶幾宴享滅除凶災烈騰八荒鍾鼔竽笙¶
<pb:KR4h0034_SBCK_001-5a>¶
雲舞翔翔招揺靈旗九夷賓將¶
　　　　天地¶
　　　　　漢書禮樂志曰丞相匡衡奏罷黻繡周張¶
　　　　　㪅定詩曰肅若舊典¶
天地竝况惟予有慕爰熈紫壇&KR0736;求厥路恭承禋祀緼¶
豫爲紛黼繡周張承神至尊千童羅舞成八溢合好効¶
歡虞泰一九歌畢奏斐然殊鳴琴竽瑟會軒朱璆磬金¶
鼓靈其有喜百官濟濟各敬其事盛牲實俎進聞膏神¶
奄畱臨須揺長麗前掞光燿朙寒暑不忒况皇章展詩¶
應律鋗玉嗚函宫吐&KR0641;激徴清發梁揚羽申以商造茲¶
新音永久長聲氣逺條鳯鳥鴹神夕奄虞葢孔享¶
<pb:KR4h0034_SBCK_001-5b>¶
　　　　日出入¶
日出入安竆時世不與人同故春非我春夏非我夏秋¶
非我秋冬非我冬泊如四海之池徧觀是耶謂何吾知¶
所樂獨樂六龍六龍之調使我心若訾黄其何不徠下¶
　　　　天馬¶
　　　　　漢書武帝紀曰元鼎四年秋馬生渥洼水¶
　　　　　中作天馬之歌太初四年春貳師將軍李¶
　　　　　廣利斬大宛王𩠐獲汗血馬來作西極天¶
　　　　　馬之歌禮樂志曰天馬歌元狩三年馬生¶
　　　　　渥洼水中作李斐曰南陽新野有㬥利長¶
　　　　　武帝時遭刑屯田燉煌界數於渥洼水旁¶
<pb:KR4h0034_SBCK_001-6a>¶
　　　　　見羣野馬中有奇者與凡馬異來飲此水¶
　　　　　利長先作土人持勒靽於水旁後馬玩習¶
　　　　　久之代土人持勒靽收得其馬獻之欲神¶
　　　　　異之云從水中出也西域傳曰大宛國多¶
　　　　　善馬馬汗血言其先天馬子也應劭云大¶
　　　　　宛有天馬種蹏蹋石汗血蹋石者謂蹋石¶
　　　　　而有跡言其蹏堅利汗血者謂汗從前肩¶
　　　　　髆出如血號一日千里也張騫𫝊曰漢武¶
　　　　　帝初𤼵書易曰神馬當從西北來得烏孫¶
　　　　　馬好名曰天馬及得宛馬汗血益壯㪅名¶
　　　　　烏孫馬曰西極馬宛馬曰天馬云按史記¶
<pb:KR4h0034_SBCK_001-6b>¶
　　　　　樂書稱武帝伐大宛得千里馬名蒲梢作¶
　　　　　歌曰天馬來兮從西極經萬里兮歸有德¶
　　　　　承靈威兮降外國渉流沙兮四夷服與此¶
　　　　　不同¶
太一况天馬下霑赤汗沫流赭志俶儻精權奇籋浮雲¶
晻上馳體容與迣萬里今安匹龍爲友¶
天馬徠從西極渉流沙九夷服天馬徠出泉水虎脊兩¶
化若鬼天馬徠歷無草徑千里循東道天馬徕執徐時¶
將揺舉誰與期天馬徕開遠門竦子身逝昆侖天馬徕¶
龍之媒游閶闔觀玉臺¶
　　　　天門¶
<pb:KR4h0034_SBCK_001-7a>¶
天門開詄蕩蕩穆竝騁以臨饗光夜燭徳信著靈寖平¶
而鴻長生豫太朱涂廣夷石爲堂飾玉梢以舞歌體招¶
揺若永望星畱俞塞隕光照紫幄珠熉黄幡比翍囘集¶
貳雙飛常羊月穆穆以金波日&KR0160;燿以宣朙假清風軋¶
忽激長至重觴神裵囘若畱放殣冀親以肆章函蒙祉¶
福常若期寂漻上天知厥時泛泛滇滇從髙斿殷勤此¶
路臚所求佻正嘉吉弘以昌休嘉砰隱溢四方專精厲¶
意逝九閡紛云六幕浮大海¶
　　　　景星¶
　　　　　一曰寶鼎歌漢書武帝紀曰元鼎四年夏¶
　　　　　六月得寶鼎后土祠旁作寶鼎之歌禮樂¶
<pb:KR4h0034_SBCK_001-7b>¶
　　　　　志曰景星元鼎五年得鼎汾陰作如淳曰¶
　　　　　景星者徳星也見無常常出有道之國¶
景星顯見信星彪列象載昭庭日親以察參侔開闔爰¶
推本紀汾脽出鼎皇祜元始五音六律依韋饗昭雜變¶
竝會雅聲遠姚空桑琴瑟結信成四興遞代八風生殷¶
殷鍾石羽籥鳴河龍供鯉醇犧牲百末旨酒布蘭生泰¶
尊柘漿析朝酲微感心攸通脩名周流常羊&KR0736;所并穰¶
穰復正直往甯馮觽切和疏寫平上天布施后土成穰¶
穰豐年四時榮¶
　　　　齊房¶
　　　　　一曰芝房歌漢書武帝紀曰元封二年夏¶
<pb:KR4h0034_SBCK_001-8a>¶
　　　　　六月甘泉宫內中産芝九莖連葉作芝房¶
　　　　　之歌應劭云芝芝草也其葉相連瑞應圖¶
　　　　　云王者敬事耆老不失舊故則芝草生内¶
　　　　　中謂後庭之室也故詔書曰上帝溥臨不¶
　　　　　異下房賜朕弘休是也禮樂志曰齊房元¶
　　　　　封二年芝生甘泉齊房作¶
齊房産草九莖連葉宫童効異披圖案諜玄氣之精囘¶
復此都蔓蔓日茂芝成靈&KR0160;¶
　　　　后皇¶
后皇嘉壇立玄黄服物發冀州兆蒙祉福沇沇四塞徦¶
狄合處經營萬億咸遂厥宇¶
<pb:KR4h0034_SBCK_001-8b>¶
　　　　&KR0160;㷸㷸¶
&KR0160;㷸㷸固靈根神之斿過天門車千乗敦昆侖神之出¶
排玉房周流雜拔蘭堂神之行旌容容騎杳杳般縱縱¶
神之徠泛翊翊甘露降慶雲集神之愉臨壇宇九疑賓¶
䕫龍舞神安坐鴹吉時共翊翊合所&KR0736;神嘉虞申貳觴¶
福&KR1172;洋邁延長沛施祐汾之阿揚金光横泰河莽若雲¶
增陽波徧臚驩騰天歌¶
　　　　五神¶
五神相包四鄰土地廣揚浮雲扢嘉壇椒蘭芳璧玉精¶
垂&KR0160;光益億年美始興交於神若有承廣宣延咸畢觴¶
靈輿位偃蹇驤卉汩臚析奚遺滛淥澤&KR1261;然歸¶
<pb:KR4h0034_SBCK_001-9a>¶
　　　　朝隴首¶
　　　　　一曰白麟歌漢書武帝紀曰元狩元年冬¶
　　　　　十月行幸雍獲白麟作白麟之歌顔師古¶
　　　　　云麟麇身牛尾馬足黄色圜蹄一&KR0641;&KR0641;端¶
　　　　　有肉¶
朝隴𩠐覽西垠靁電尞獲白麟爰五止顯黄徳圖匈虐¶
熏鬻殛闢流離抑不詳賓百僚山河饗掩囘轅　長馳¶
騰雨師灑路陂流星隕感惟風籋歸雲撫懷心¶
　　　　象載瑜¶
　　　　　一曰赤雁歌漢書禮樂志曰太始三年行¶
　　　　　幸東海獲赤雁作¶
<pb:KR4h0034_SBCK_001-9b>¶
象載瑜白集西食甘露飲榮泉赤雁集六紛員殊翁雜¶
五采文神所見施祉福登蓬萊結無極¶
　　　　赤蛟¶
赤蛟綏黄&KR0160;葢露夜零晝晻濭百君禮六龍位勺椒漿¶
靈已醉靈既享錫吉祥&KR0621;&KR0621;極降嘉觴靈殷殷爛揚光¶
延壽命永未央杳冥冥塞六合澤汪濊輯萬國靈禗禗¶
象輿轙票然逝旗逶蛇禮樂成靈將歸託玄徳長無衰¶
　　　漢郊祀歌¶
　　　　靈芝歌　古　辭¶
因靈寢兮産靈芝象三徳兮瑞應圖延壽命兮光此都¶
配上帝兮象太微參日月兮揚光輝¶
<pb:KR4h0034_SBCK_001-10a>¶
　　　　天馬歌　李　白¶
天馬来出月支窟背爲虎文龍翼骨嘶青雲振綠髪蘭¶
筋權奇走滅没騰崑崙歷西極四足無一蹶雞鳴刷燕¶
晡秣越神行電邁躡恍惚天馬呼飛龍趨目朙長庚臆¶
雙鳧尾如𤎆星𩠐渇烏口噴紅光汗溝朱曾陪時龍躡¶
天衢羈金絡月照皇都逸氣稜稜凌九區白璧如山誰¶
敢沽𢌞頭咲紫鷰但覺爾軰愚天馬奔戀君軒駷躍驚¶
矯浮雲翻萬里入(一作/足)躑躅遥瞻閶闔門不逢寒風子¶
誰採逸景孫白雲在青天丘陵遠崔嵬鹽車上峻坂倒¶
行逆施畏日晚伯樂翦拂中道遺少盡其力老棄之願¶
逢田子方惻然爲我&KR0736;雖有玉山禾不能療苦飢嚴霜¶
<pb:KR4h0034_SBCK_001-10b>¶
五月凋桂枝伏櫪衘寃摧兩睂請君贖獻穆天子猶堪¶
弄影舞瑶池¶
　　　　天馬辭　唐張仲素¶
天馬初從渥水來歌曾唱得濯龍媒不知玉塞沙中路¶
苜蓿殘花幾處開¶
躞蹀宛駒齒未齊摐金噴玉向風嘶來時行盡金河道¶
獵獵輕風在碧蹄¶
　　　晉郊祀歌　傅　玄¶
　　　　　晉書樂志曰武帝泰始二年詔傅玄造郊¶
　　　　　祀朙堂歌辭其祠天地五郊有夕牲歌迎¶
　　　　　送神歌及饗神歌¶
<pb:KR4h0034_SBCK_001-11a>¶
　　　　夕牲歌¶
天命有晉穆穆朙朙我其夙夜祗事上靈常于時假迄¶
用其成於&KR1002;玄牡進夕其牲崇徳作樂神祇是聽¶
　　　　迎送神歌¶
宣文蒸哉日靖四方永言保之夙夜匪康光天之命上¶
帝是皇嘉樂殷&KR1002;靈祚景祥神祇隆假享福無疆¶
　　　　饗神歌¶
天祚有晉其命惟新受終于魏奄有兆民燕及皇天懷¶
柔百神不顯遺烈之徳之純享其玄牡式用肇禋神祇¶
來格福祿是臻¶
時邁其猶昊天子之祐享有晉兆民戴之畏天之威敬¶
<pb:KR4h0034_SBCK_001-11b>¶
　　　　夕牲歌¶
天命有晉穆穆朙朙我其夙夜祗事上靈常于時假迄¶
用其成於&KR1002;玄牡進夕其牲崇徳作樂神祇是聽¶
　　　　迎送神歌¶
宣文蒸哉日靖四方永言保之夙夜匪康光天之命上¶
帝是皇嘉樂殷&KR1002;靈祚景祥神祇隆假享福無疆¶
　　　　饗神歌¶
天祚有晉其命惟新受終于魏奄有兆民燕及皇天懷¶
柔百神不顯遺烈之徳之純享其玄牡式用肇禋神祇¶
來格福祿是臻¶
時邁其猶昊天子之祐享有晉兆民戴之畏天之威敬¶
<pb:KR4h0034_SBCK_001-12a>¶
授人時不顯不承於猶繹&KR0736;皇極斯建庶績咸熈庶幾¶
夙夜惟晉之祺¶
宣文惟后克配彼天撫寧四海保有康年於乎緝熈肆¶
用靖民爰立典制爰脩禮紀作民之極莫匪資始克昌¶
厥後永言保之¶
　　　晉天地郊朙堂歌　傅　玄¶
　　　　　宋書樂志曰晉前所作天地郊朙堂歌有¶
　　　　　夕牲歌降神歌天郊饗神歌地郊饗神歌¶
　　　　　朙堂饗神歌其夕牲降神天地郊朙堂同¶
　　　　　用¶
　　　　夕牲歌¶
<pb:KR4h0034_SBCK_001-12b>¶
皇矣有晉時邁其徳受終于天光濟萬國萬國既光神¶
定厥祥䖍于郊祀祗事上皇祗事上皇百福是臻巍巍¶
祖考克配彼天嘉牲匪歆徳馨惟饗受天之祜神化四¶
方¶
　　　　降神歌¶
於赫大晉膺天景祥二帝邁徳宣兹重光我皇受命奄¶
有萬方郊祀配享禮樂孔章神祇嘉饗祖考是皇克昌¶
厥後保祚無疆¶
　　　　天郊饗神歌¶
整泰壇祀皇神精氣感百靈賓藴朱火燎芳薪紫𤎆遊¶
冠青雲神之體靡象形曠無方幽以清神之來亢景照¶
<pb:KR4h0034_SBCK_001-13a>¶
聽無聞視無兆神之至舉歆歆靈爽協動余心神之坐¶
同歡娛澤雲翔化風舒嘉樂奏文中聲八音諧神是聽¶
咸㓗齊竝芬芳烹牷牲享玉觴神悅饗歆禋祀祐大晉¶
降繁祉祚京邑行四海保天年竆地紀¶
　　　　地郊饗神歌¶
整泰折竢皇祇衆神感羣靈儀隂祀設吉禮施夜將極¶
時未移祇之體無形象潛泰幽洞忽荒祇之出薆若有¶
靈無遠天下母祇之來遺光景昭若存終冥冥祇之至¶
舉欣欣舞象徳歌成文祇之坐同歡豫澤雨施化雲布¶
樂八變聲教敷物咸亨祇是娛齊既潔侍者肅玉觴進¶
咸穆穆饗嘉豢歆徳馨祚有晉暨羣生溢九壤格天庭¶
<pb:KR4h0034_SBCK_001-13b>¶
保萬壽延億齡¶
　　　　朙堂饗神歌¶
經始朙堂享祀匪懈於皇烈考光配上帝赫赫上帝既¶
髙既崇聖考是配朙徳顯融率土敬職萬方來祭常于¶
時假保祚永世¶
　　　宋南郊登歌　顔延之¶
　　　　　宋書樂志曰文帝元嘉二十二年詔顔延¶
　　　　　之造天地郊夕牲迎送神饗神雅樂登歌¶
　　　　　二萹¶
　　　　夕牲歌¶
夤威寳命嚴恭帝祖表海炳岱系唐胄楚靈鑒濬文民¶
<pb:KR4h0034_SBCK_001-14a>¶
屬睿武奄受敷錫宅中拓宇亘地稱皇罄天作主月竁¶
來賓日際奉土開元𩠐正禮交樂舉六典聯事九官列¶
序有牷在滌有絜在俎以&KR1002;王衷以荅神祜¶
　　　　迎送神歌¶
維聖饗帝維孝養親皇乎僃矣有事上春禮行宗祀敬¶
達郊禋金枝中樹廣樂四陳陟配在京降徳在民奔精¶
照夜髙燎煬晨隂朙浮爍沈禜深淪告成大報受釐元¶
神月御按節星驅扶輪遥興遠駕曜曜振振¶
　　　　饗神歌¶
營泰畤定天衷&KR0736;心睿謀筮從建表蕝設郊宫田燭置¶
爟火通曆元旬律𩠐吉飾紫壇坎列室中星兆六宗秩¶
<pb:KR4h0034_SBCK_001-14b>¶
乾宇晏地區謐大孝昭祭禮供牲日展盛自躬具陳器¶
僃禮容形儛綴被歌鍾望帝閽聳神蹕靈之來辰光溢¶
潔粢酌娛太一朙煇夜&KR0160;晢日祼既始獻又終烟薌鬯¶
報清穹饗宋徳祚王功休命永福履充¶
樂府詩集卷第一¶
　　　　　　　東吳毛晉訂正　男扆再訂¶
<pb:KR4h0034_SBCK_001-15a>¶
