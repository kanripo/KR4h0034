# -*- mode: mandoku-view -*-
#+TITLE: 樂府詩集
#+DATE: 2015-09-23 10:32:22
#+PROPERTY: LASTPB  <md:KR4h0034_SBCK_055-1a>
#+PROPERTY: JUAN 57

<md:KR4h0034_SBCK_056-15b>¶
<md:KR4h0034_SBCK_057-1a>¶
<pb:KR4h0034_WYG_057-1a>
欽定四庫全書
　樂府詩集巻五十七¶
　　　　　　　　　　　　宋　郭茂倩　輯¶
　　琴曲歌辭¶
　　　　　琴者先王所以修身理性禁邪防淫者也¶
　　　　　是故君子無故不去其身唐書樂志曰琴¶
　　　　　禁也夏至之音隂氣初動禁物之淫心也¶
　　　　　世本曰琴神農所造廣雅曰伏羲造琴長
<pb:KR4h0034_WYG_057-1b>
　　　　　七尺二寸而有五弦揚雄琴清英曰舜彈¶
　　　　　五弦之琴而天下化琴操曰琴長三尺六¶
　　　　　寸六分象三百六十日廣六寸象六合也¶
　　　　　文上曰池池水也言其平下曰濱濱賓也<md:KR4h0034_SBCK_057-1b>¶　　　　　言其服也前廣後狹尊卑象也上圓下方¶
　　　　　法天地也五弦象五行也文王武王加二¶
　　　　　弦以合君臣之恩古今樂録曰今稱二弦¶
　　　　　為文武弦是也應劭風俗通曰七弦法七
<pb:KR4h0034_WYG_057-2a>
　　　　　星也三禮圗曰琴第一弦為宫次弦為南¶
　　　　　次為角次為羽次為徴次為少宫次為少¶
　　　　　商桓譚新論曰今琴四尺五寸法四時五¶
　　　　　行也崔豹古今注曰蔡邕益琴為九弦二¶
　　　　　弦大次三弦小次四弦尤小梁元帝纂要¶
　　　　　曰古琴名有清角黄帝之琴也鳴鹿循况¶
　　　　　濫協號鍾自鳴空中皆齊桓公琴也繞梁<md:KR4h0034_SBCK_057-2a>¶　　　　　楚莊王琴也緑綺司馬相如琴也焦尾蔡
<pb:KR4h0034_WYG_057-2b>
　　　　　邕琴也鳯凰趙飛燕琴也自伏羲制作之¶
　　　　　後有瓠巴師文師襄成連伯牙方子春鍾¶
　　　　　子期皆善鼓琴而其曲有暢有操有引有¶
　　　　　弄琴論曰和樂而作命之曰暢言達則兼¶
　　　　　濟天下而美暢其道也憂愁而作命之曰¶
　　　　　操言窮則獨善其身而不失其操也引者¶
　　　　　進徳修業申達之名也弄者情性和暢寛¶
　　　　　泰之名也其後西漢時有慶安世者為成
<pb:KR4h0034_WYG_057-3a>
　　　　　帝侍郎善為雙鳯離鸞之曲齊人劉道疆¶
　　　　　能作單鳧寡鶴之弄趙飛燕亦善為歸風<md:KR4h0034_SBCK_057-2b>¶　　　　　送逺之操皆妙絶當時見稱後世若夫心¶
　　　　　意感發聲調諧應大弦寛和而温小弦清¶
　　　　　亷而不亂攫之深醳之愉斯為盡善矣古¶
　　　　　琴曲有五曲九引十二操五曲一曰鹿鳴¶
　　　　　二曰伐檀三曰騶虞四曰鵲巢五曰白駒¶
　　　　　九引一曰烈女引二曰伯妃引三曰貞女
<pb:KR4h0034_WYG_057-3b>
　　　　　引四曰思歸引五曰霹靂引六曰走馬引¶
　　　　　七曰箜篌引八曰琴引九曰楚引十二操¶
　　　　　一曰將歸操二曰猗蘭操三曰龜山操四¶
　　　　　曰越裳操五曰拘幽操六曰岐山操七曰¶
　　　　　履霜操八曰朝飛操九曰别鶴操十曰殘<md:KR4h0034_SBCK_057-3a>¶　　　　　形操十一曰水仙操十二曰襄陵操自是¶
　　　　　已後作者相繼而其義與其所起畧可考¶
　　　　　而知故不復備論樂府解題曰琴操紀事
<pb:KR4h0034_WYG_057-4a>
　　　　　好與本傳相違存之者以廣異聞也¶
　　　　白雪歌　　　　　　　　徐孝嗣¶
　　　　　謝希逸琴論曰劉涓子善鼔琴制陽春白¶
　　　　　雪曲琴集曰白雪師曠所作商調曲也唐¶
　　　　　書樂志曰白雪周曲也張華博物志曰白¶
　　　　　雪者太帝使素女鼔五十弦瑟曲名也髙¶
　　　　　宗顯慶二年太常言白雪琴曲本宜合歌¶
　　　　　今依琴中舊曲以御製雪詩為白雪歌辭<md:KR4h0034_SBCK_057-3b>¶
<pb:KR4h0034_WYG_057-4b>
　　　　　又古今樂府奏正曲之後皆别有送聲乃¶
　　　　　取侍臣許敬宗等和詩以為送聲各十六¶
　　　　　節六年二月吕才造琴歌白雪等曲帝亦¶
　　　　　製歌辭十六章皆著於樂府¶
風閨晚翻靄月殿夜凝明願君蚤留(一作/流)眄無令春草¶
生¶
　　　　同前　　　　　　　　　朱孝亷¶
凝雲没霄漢從風飛且散聯翩避幽谷徘徊依井幹既
<pb:KR4h0034_WYG_057-5a>
興楚客謡亦動周王歎所恨輕寒(一作/塞)蚤不迨陽春(一/作)
(春/¶光)旦¶
　　　　白雪曲　　　　　　　　僧貫休<md:KR4h0034_SBCK_057-4a>¶列鼎佩金章淚眼看風枝却思食藜藿身作屠沽兒負¶
米無逺近所希斗㪷歸為人無貴賤莫學雞狗肥斯言¶
如不忘别更無光輝斯言如或忘即安用人為¶
　　　　神人暢　　　　　　　　唐　堯¶
　　　　　古今樂録曰堯郊天地祭神座上有響誨
<pb:KR4h0034_WYG_057-5b>
　　　　　堯曰水方至為害命子救之堯乃作歌謝¶
　　　　　希逸琴論曰神人暢堯帝所作堯彈琴感¶
　　　　　神人現故制此弄也¶
清廟穆兮承予宗百僚肅兮于寢堂醊禱進福求年豐¶
有響在坐敕予為害在𤣥中欽哉皓天徳不隆承命任¶
禹寫中(一作/東)宫<md:KR4h0034_SBCK_057-4b>¶　　　　思親操　　　　　　　　虞　舜¶
　　　　　古今樂録曰舜游歴山見烏飛思親而作
<pb:KR4h0034_WYG_057-6a>
　　　　　此歌謝希逸琴論曰舜作思親操孝之至¶
　　　　　也¶
陟彼歴山兮崔嵬有鳥翔兮髙飛瞻彼鳩兮徘徊河水¶
洋洋兮青泠深谷鳥鳴兮鸎鸎設罥張罝兮思我父母¶
力耕日與月兮往如馳父母逺兮吾當安歸¶
　　　　南風歌二首　　　　　　虞　舜¶
　　　　　古今樂録曰舜彈五弦之琴歌南風之詩¶
　　　　　史記樂書曰舜歌南風而天下治南風者
<pb:KR4h0034_WYG_057-6b>
　　　　　生長之音也舜樂好之樂與天地同意得<md:KR4h0034_SBCK_057-5a>¶　　　　　萬國之驩心故天下治也¶
反彼三山兮商嶽嵯峨天降五老兮迎我來歌有(一作/¶青)
黄龍兮自出於河負書圗兮委蛇羅沙案圗觀讖兮閔¶
天嗟嗟撃石拊韶兮淪幽洞微鳥獸蹌蹌兮鳯凰來儀¶
凱風自南兮喟其増歎¶
南風之薰兮可以解吾民之愠兮南風之時兮可以阜¶
吾民之財兮
<pb:KR4h0034_WYG_057-7a>
　　　　湘妃　　　　　　　　　劉長卿¶
　　　　　山海經曰洞庭之山帝之二女居之郭璞¶
　　　　　云天帝之女處江為神即列仙傳所謂江¶
　　　　　妃二女也劉向列女傳曰帝堯之二女長<md:KR4h0034_SBCK_057-5b>¶　　　　　曰娥皇次曰女英堯以妻舜于媯汭舜既¶
　　　　　為天子娥皇為后女英為妃舜死於蒼梧¶
　　　　　二妃死於江湘之間俗謂之湘君湘中記¶
　　　　　曰舜二妃死為湘水神故曰湘妃韓愈黄
<pb:KR4h0034_WYG_057-7b>
　　　　　陵廟碑曰秦博士對始皇帝云湘君者堯¶
　　　　　之二女舜妃者也劉向鄭𤣥亦皆以二妃¶
　　　　　為湘君而離騷九歌既有湘君又有湘夫¶
　　　　　人王逸以為湘君者自其水神而謂湘夫¶
　　　　　人乃二妃璞與逸俱失也堯之長女娥皇¶
　　　　　為舜正妃故曰君其二女女英自宜降曰¶
　　　　　夫人也故九歌謂娥皇為君女英為帝子<md:KR4h0034_SBCK_057-6a>¶　　　　　各以其盛者推言之也禮有小君明其正
<pb:KR4h0034_WYG_057-8a>
　　　　　自得稱君也按琴操有湘妃怨又有湘夫¶
　　　　　人曲¶
帝子不可見秋風來莫思嬋娟湘江月千載空蛾眉¶
　　　　湘妃　　　　　　　　　李　賀¶
筠竹千年老不死長伴秦(一作/神)娥盖湘水蠻娘吟弄滿¶
寒空九山靜緑淚花紅離鸞别鳯煙梧中巫雲蜀雨遥¶
相通幽愁秋氣上青楓凉夜波間吟古龍¶
　　　　湘妃怨　　　　　　　　孟　郊
<pb:KR4h0034_WYG_057-8b>
南巡竟不返帝子(一作/二妃)怨逾積萬里喪蛾眉瀟湘水空¶
碧冥冥荒山下古廟收貞魄喬木深青春清光滿瑶席<md:KR4h0034_SBCK_057-6b>¶搴芳徒有薦靈意殊脈脈玊佩不可親徘徊煙波夕¶
　　　　同前　　　　　　　　　陳　羽¶
二妃怨處雲沉沉二妃哭處湘水深商人酒滴廟前草¶
蕭颯風生班竹林¶
　　　　湘妃列女操　　　　　　鮑　溶¶
有虞夫人哭虞後淑女何事又傷離竹上淚跡生不盡
<pb:KR4h0034_WYG_057-9a>
寄哀雲和五十絲雲和經奏鈞天曲乍聴寶琴遥嗣續¶
三湘測測流急緑秋夜露寒蜀帝飛楓林月斜楚臣宿¶
更疑川宫日黄昏闇攜女手殷勤言環珮玲瓏有無間¶
終疑既遠雙悄悄蒼梧舊雲豈難召老猿心寒不可嘯¶
目眄眄兮意蹉跎魂騰騰兮驚秋波曲一盡兮憶再奏<md:KR4h0034_SBCK_057-7a>¶衆弦不聲且如何¶
　　　　湘夫人　　　　　　　　沈　約¶
瀟湘風已息沅澧復安流揚蛾一含睇㛹娟好且修捐
<pb:KR4h0034_WYG_057-9b>
玦置澧浦解珮寄中洲¶
　　　　同前　　　　　　　　　王僧孺¶
桂棟承薜帷𦕈𦕈川之湄白蘋徒可望緑芷竟空滋日¶
莫思公子銜意黙無辭¶
　　　　同前　　　　　　　　　鄒紹先¶
楓葉下秋渚二妃愁渡湘㠜山空杳藹何處望君王日¶
落水雲裏油油心自傷¶
　　　　同前　　　　　　　　　李　頎<md:KR4h0034_SBCK_057-7b>¶
<pb:KR4h0034_WYG_057-10a>
九嶷日已莫三湘雲復愁窅藹羅袂色潺湲江水流佳¶
期來北渚捐玦在芳洲¶
　　　　同前　　　　　　　　　郎士元¶
蛾眉對湘水遥哭蒼梧間萬乘既已殁孤舟誰忍還至¶
今楚山上猶有淚痕班南有涔陽路渺渺多新愁昔神¶
降回時風波江上秋彩雲忽無處碧水空安流¶
　　　　襄陵操　　　　　　　　夏　禹¶
　　　　　一曰禹上㑹稽書曰湯湯洪水方割蕩蕩
<pb:KR4h0034_WYG_057-10b>
　　　　　懷山襄陵浩浩滔天古今樂録曰禹治洪¶
　　　　　水上㑹稽山顧而作此歌謝希逸琴論曰¶
　　　　　夏禹治水而作襄陵操琴集曰禹上㑹稽<md:KR4h0034_SBCK_057-8a>¶　　　　　夏禹東巡狩所作也¶
嗚呼洪水滔天下民愁悲上帝愈咨三過吾門不入父¶
子道衰嗟嗟不欲煩下民¶
　　　　霹靂引　　　　　　　梁簡文帝¶
　　　　　謝希逸琴論曰夏禹作霹靂引樂府解題
<pb:KR4h0034_WYG_057-11a>
　　　　　曰楚商梁游於雷澤霹靂下乃援琴而作¶
　　　　　之名霹靂引未知孰是¶
來從東海上發自南山陽時聞連鼔響乍散投壺光飛¶
車走四瑞繞電發時祥令去於斯表殺來永傳芳¶
　　　　同前　　　　　　　　　辛徳源¶
出地聲初奮乘乾威更作雲銜天笑明雨帶星精落碎<md:KR4h0034_SBCK_057-8b>¶枕神無繞震楹書自若側(一作/時)聞吟白虎逺見飛(一作/¶舞)
𤣥鶴
<pb:KR4h0034_WYG_057-11b>
　　　　同前　　　　　　　　　沈佺期¶
嵗七月大伏而金生客有鼓瑟於門者奏霹靂之商聲¶
始戞羽以騞砉終扣宫而砰駖電耀耀兮龍躍雷闐闐¶
兮雨冥氣嗚唅以㑹雅態歘翕以横生有如驅千旗制¶
五兵截荒虺斮長鯨孰與廣陵比意别鶴儔精而已俾¶
我雄子魄動毅夫髮立懐恩不淺武義雙輯視胡若芥¶
剪羯如拾豈徒慨慷中筵備羣娯之翕習哉¶
　　　　箕子操　　　　　　　　箕　子
<pb:KR4h0034_WYG_057-12a>
　　　　　一曰箕子吟史記曰紂始為象箸箕子歎<md:KR4h0034_SBCK_057-9a>¶　　　　　曰彼為象箸必為玉杯為玊杯則必思逺¶
　　　　　方珍怪之物而御之矣輿馬宫室之漸自¶
　　　　　此始不可振也乃披髮佯狂而為奴遂隠¶
　　　　　而鼓琴以自悲古今樂録曰紂時箕子佯¶
　　　　　狂痛宗廟之為墟乃作此歌後傳以為操¶
　　　　　琴集曰箕子吟箕子自作也¶
嗟嗟紂為無道殺比干嗟重復嗟獨奈何漆身為厲被
<pb:KR4h0034_WYG_057-12b>
髮以佯狂今奈宗廟何天乎天乎欲負石自投河嗟復¶
嗟奈社稷何¶
　　　　拘幽操　　　　　　　　周文王¶
　　　　　一曰文王哀羑里琴操曰拘幽操文王拘<md:KR4h0034_SBCK_057-9b>¶　　　　　於羑里而作也文王修徳百姓親附崇侯¶
　　　　　虎疾之譖於紂曰西伯昌聖人也長子發¶
　　　　　中子旦皆聖人也三聖合謀君其慮之乃¶
　　　　　囚文王於羑里將殺之於是文王四臣散
<pb:KR4h0034_WYG_057-13a>
　　　　　宜生之徒得美女大貝白馬朱鬛以獻於¶
　　　　　紂紂遂出西伯文王在羑里演易八卦以¶
　　　　　為六十四作鬱厄之辭曰困於石據于蒺¶
　　　　　䔧乃申憤而作歌云¶
殷道溷溷浸濁煩兮朱紫相合不别分兮迷亂聲色信¶
讒言兮炎炎之虐使我愆兮幽閉牢穽由其言兮遘我¶
四人憂動勤兮<md:KR4h0034_SBCK_057-10a>¶　　　　同前　　　　　　　　　韓　愈
<pb:KR4h0034_WYG_057-13b>
目揜揜兮其凝其盲耳肅肅兮聴不聞聲朝不日出兮¶
夜不見月與星有知無知兮為死為生嗚呼臣罪當誅¶
兮天王聖明¶
　　　　文王操　　　　　　　　周文王¶
　　　　　琴操曰紂為無道諸侯皆歸文王其後有¶
　　　　　鳯凰銜書於郊文王乃作此歌謝希逸琴¶
　　　　　論曰文王操文王作也¶
翼翼翺翔彼鳯凰兮銜書來游以㑹昌兮瞻彼案圗殷
<pb:KR4h0034_WYG_057-14a>
將亡兮蒼蒼之天始有萌兮五神連精合謀房兮興我¶
之業望羊來兮<md:KR4h0034_SBCK_057-10b>¶　　　　尅商操　　　　　　　　周武王¶
　　　　　一曰武王伐紂古今樂録曰武王伐紂而¶
　　　　　作此歌謝希逸琴論曰尅商操武王伐紂¶
　　　　　時制琴集曰武王伐紂武王自作也¶
上告皇天兮可以行乎¶
　　　　傷殷操　　　　　　　　微　子
<pb:KR4h0034_WYG_057-14b>
　　　　　琴集曰傷殷操微子所作也尚書大傳曰¶
　　　　　微子將朝周過殷之故墟見麥秀之蔪蔪¶
　　　　　黍禾之蠅蠅也曰此故父母之國宗廟社¶
　　　　　稷之亡也志動心悲欲哭則為朝周欲泣¶
　　　　　則近婦人推而廣之作雅聲即此操也亦<md:KR4h0034_SBCK_057-11a>¶　　　　　謂之麥秀歌¶
麥秀漸漸兮禾黍油油彼狡童兮不我好仇¶
　　　　越裳操　　　　　　　　周公旦
<pb:KR4h0034_WYG_057-15a>
　　　　　琴操曰越裳操周公所作也古今樂録曰¶
　　　　　越裳獻白雉周公作歌遂傳之為越裳操¶
於戲嗟嗟非旦之力乃文王之徳¶
　　　　同前　　　　　　　　　韓　愈¶
雨之施物以孳我何意於彼為自周之先其艱其勤以¶
有疆宇私我後人我祖在上四方在下厥臨孔威敢戲¶
以侮孰荒於門孰治於田四海既均越裳是臣¶
　　　　岐山操　　　　　　　　韓　愈<md:KR4h0034_SBCK_057-11b>¶
<pb:KR4h0034_WYG_057-15b>
　　　　　琴操曰岐山操周公為大王作也¶
我家于豳自我先公伊我承緒敢有不同今狄之人將¶
土我疆民為我戰誰使死傷彼岐有岨我往獨處人莫¶
(舊作/莫爾)余追無思我悲¶
　　　　神鳯操　　　　　　　　周成王¶
　　　　　一曰鳯凰來儀古今樂録曰周成王時鳯¶
　　　　　凰翔舞成王作此歌謝希逸琴論曰成王¶
　　　　　作神鳯操言徳化之感也琴集曰鳯凰來
<pb:KR4h0034_WYG_057-16a>
　　　　　儀成王所作¶
鳯凰翔兮於紫庭予何徳兮以感靈賴先人兮恩澤臻¶
于胥樂兮民以寧<md:KR4h0034_SBCK_057-12a>¶　　　　採薇操　　　　　　　　伯　夷¶
　　　　　琴集曰採薇操伯夷所作也史記曰武王¶
　　　　　克殷伯夷叔齊恥之不食周粟隠於首陽¶
　　　　　山採薇而食之乃作歌因傳以為操樂府¶
　　　　　解題曰採薇操亦曰晨游髙舉
<pb:KR4h0034_WYG_057-16b>
登彼髙山言採其薇以亂易暴不知其非黄農虞夏忽¶
焉没兮我適安歸¶
　　　　履霜操　　　　　　　　尹伯竒¶
　　　　　琴操曰履霜操尹吉甫之子伯竒所作也¶
　　　　　伯竒無罪為後母讒而見逐乃集芰荷以¶
　　　　　為衣採楟花以為食晨朝履霜自傷見放<md:KR4h0034_SBCK_057-12b>¶　　　　　於是援琴鼔之而作此操曲終投河而死¶
履朝霜兮採晨寒考不明其心兮聴讒言孤恩别離兮
<pb:KR4h0034_WYG_057-17a>
摧肺肝何辜皇天兮&KR0476;斯愆痛殁不同兮恩有偏誰說¶
顧兮知我寃¶
　　　　同前　　　　　　　　　韓　愈¶
父兮兒寒母兮兒飢兒罪當笞逐兒何為兒在中野以¶
宿以處四無人聲誰與兒語兒寒何衣兒飢何食兒行¶
於野履霜以足母生衆兒有母憐之獨無母憐兒寧不¶
悲¶
　　　　士失志操四首　　　　　介子推
<pb:KR4h0034_WYG_057-17b>
　　　　　琴集曰士失志操介子推所作也一曰龍<md:KR4h0034_SBCK_057-13a>¶　　　　　蛇歌琴操曰文公與介子綏俱遯子綏割¶
　　　　　腓股以啖文公文公復國咎犯趙衰俱䝉¶
　　　　　厚賞子綏獨無所得乃作龍蛇之歌而隠¶
　　　　　文公求之不肯出按史記文公重耳奔狄¶
　　　　　其後反國賞從亡未及介子推子推欲隠¶
　　　　　從者憐之乃懸書宫門文公出見之曰此¶
　　　　　介子推也使人召之亡入緜上山中於是
<pb:KR4h0034_WYG_057-18a>
　　　　　文公環緜上山而封之以為介推田號曰¶
　　　　　介山是也¶
有龍矯矯頃失其所五蛇從之周偏天下龍飢無食一¶
蛇割股龍反其淵安其壤土四蛇入穴皆有處所一蛇<md:KR4h0034_SBCK_057-13b>¶無穴號於中野¶
有龍矯矯遭天譴怒三蛇從之一蛇割股二蛇入國厚¶
䝉爵土餘有一蛇棄於草莽¶
有龍矯矯將失其所有蛇從之周流天下龍既入深淵
<pb:KR4h0034_WYG_057-18b>
得其安所蛇脂盡乾獨不得甘雨¶
龍欲上天五蛇為輔龍已升雲四蛇各入其宇一蛇獨¶
怨終不見處所¶
　　　　雉朝飛操　　　　　　　犢沐子¶
　　　　　一曰雉朝雊操揚雄琴清英曰雉朝飛操¶
　　　　　衛女傅母之所作也衞侯女嫁於齊太子¶
　　　　　中道聞太子死問傅母曰何如傅母曰且<md:KR4h0034_SBCK_057-14a>¶　　　　　往當喪喪畢不肯歸終之以死傅母悔之
<pb:KR4h0034_WYG_057-19a>
　　　　　取女所自操琴於冢上鼔之忽二雉俱出¶
　　　　　墓中傅母撫雉曰女果為雉耶言未畢俱¶
　　　　　飛而起忽然不見傅母悲痛援琴作操故¶
　　　　　曰雉朝飛崔豹古今注曰雉朝飛者犢沐¶
　　　　　子所作也齊宣王時處士泯宣年五十無¶
　　　　　妻出薪於野見雉雄雌相隨而飛意動心¶
　　　　　悲乃仰天歎大聖在上恩及草木鳥獸而¶
　　　　　我獨不獲因援琴而歌以明自傷其聲中
<pb:KR4h0034_WYG_057-19b>
　　　　　絶魏武帝時宫人有盧女者七嵗入漢宫¶
　　　　　學鼔琴特異於餘妓善為新聲能傳此曲<md:KR4h0034_SBCK_057-14b>¶　　　　　伯牙琴歌曰麥秀蔪兮雉朝飛向虚壑兮¶
　　　　　背喬槐依絶區兮臨回池樂府解題曰若¶
　　　　　梁簡文帝晨光照麥畿但詠雉而已¶
雉朝飛兮鳴相和雌雄羣游於山阿我獨何命兮未有¶
家時將莫兮可奈何嗟嗟莫兮可奈何¶
　　　　同前　　　　　　　　　鮑　照
<pb:KR4h0034_WYG_057-20a>
雉朝飛振羽翼專場挾雌恃強力媒已驚翳又逼蒿間¶
潛彀盧矢直刎繡頸碎錦臆絶命君前無怨色握君手¶
執盃酒意氣相傾死何有¶
　　　　同前　　　　　　　　梁簡文帝¶
晨光照麥畿平野度春翬避鷹時聳角妬壟或(一作/忽)斜<md:KR4h0034_SBCK_057-15a>¶飛少年從逺役有恨意多違不如隨蕩子羅袂拂臣衣¶
　　　　同前　　　　　　　　呉　均¶
二月雉朝飛横行傍壟歸斜看水外翟側聴嶺南翬躞
<pb:KR4h0034_WYG_057-20b>
蹀恒欲戰耿耿恃強威當令君見賞何辭碎錦衣¶
　　　　同前　　　　　　　　　李　白¶
麥隴青青三月時白雉朝飛挾兩雌錦衣綺翼何離褷¶
犢沭採薪感之悲春天和白日暖啄食飲泉勇氣滿爭¶
雄鬭死繡頸斷雉子班奏急管絃心傾美酒盡玊椀枯¶
楊枯楊爾生荑我獨七十而孤棲彈弦冩恨意不盡瞑¶
目歸黄泥¶
　　　　同前　　　　　　　　　韓　愈<md:KR4h0034_SBCK_057-15b>¶
<pb:KR4h0034_WYG_057-21a>
雉之飛於朝日羣雌孤雄意氣横出當東而西當啄而¶
飛隨飛隨啄羣雌粥粥嗟我雖人曽不如彼雉雞生身¶
七十年無一妾與妃¶
　　　　同前　　　　　　　　　張　祜¶
朝陽隴東泛暖景雙啄雙飛雙顧影朱冠錦襦聊日整¶
漠漠霧中如衣褧傷心盧女弦七十老翁長獨眠雄飛¶
在草雌在田衷腸結憤氣呵天聖人在上心不偏翁得¶
女妻甚可憐
<pb:KR4h0034_WYG_057-21b>
　
　
　
　
　
　
　
　樂府詩集巻五十七
