# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:56.120923
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 65
#+PROPERTY: FILE SB04n0332-065樂府詩集-卷第六十五.
<pb:KR4h0034_SBCK_065-1a>¶
樂府詩集卷第六十五¶
　　　　　　　太原　郭茂倩　編次¶
　　雜曲歌辭¶
　　　　北風行　鮑　照¶
　　　　　北風本衛詩也北風詩曰北風其凉雨雪¶
　　　　　其雱傳云北風寒凉病&KR0675;萬物以喻君政¶
　　　　　&KR0842;虐百姓不親也若鮑照北風涼李白燭¶
　　　　　龍棲寒門皆傷北風雨雪而行人不歸與¶
　　　　　衛詩異矣¶
北風涼雨雪雱京洛女兒多嚴妝遙豔帷中自悲傷沉¶
吟不語若爲(有/一作)&KR0111;問君何行何當歸苦使妾坐自傷¶
<pb:KR4h0034_SBCK_065-1b>¶
悲慮年至(去/一作)慮顔衰情易復恨難追¶
　　　　同前　李　白¶
燭龍棲寒門光曜猶旦開日月照之何不及此唯有北¶
風號怒天上來燕山雪花大如席片片吹落軒轅臺幽¶
州思婦十二月停歌罷笑雙蛾摧倚門望行人念君長¶
城苦寒良可哀別時提劒救邉去遺此虎文金髀&KR0107;中¶
有一雙白羽箭蜘蛛結網生塵埃箭空在人今戰死不¶
復𢌞不忍見此物焚之已成灰黄河捧土尚可塞北風¶
雨雪恨難裁(哉/一作)¶
　　　　苦熱行　鮑　照¶
　　　　　魏曹植苦熱行曰行遊到日南經歷交阯¶
<pb:KR4h0034_SBCK_065-2a>¶
　　　　　鄉苦熱但&KR2353;露越夷水中藏樂府解題曰¶
　　　　　苦熱行僃言流金礫石火山炎海之艱難¶
　　　　　也若鮑照云赤阪横西阻火山赫南威言¶
　　　　　南方瘴癘之地盡節征伐而賞之太薄也¶
赤阪横西阻火山赫南威身熱頭且痛鳥堕魂未歸湯¶
泉發雲潭焦烟起石磯日月有恒昬雨露未嘗晞丹蛇¶
踰百尺𤣥蜂盈十圍含沙射流影吹蠱病行暉瘴氣晝¶
熏體菵露夜霑衣饑猿莫下食晨禽不敢飛毒涇尚多¶
死渡瀘寧具腓生軀蹈死地昌志登(髙/一作)禍機戈船榮¶
既薄伏波賞亦微爵輕君尚惜士重安可希¶
　　　　同前　梁簡文帝¶
<pb:KR4h0034_SBCK_065-2b>¶
六龍騖不息三伏起炎陽寢興煩几案俯仰倦幃床&KR1172;¶
沲汗似鑠微靡風如湯&KR0737;池愧玉浪蘭殿非含霜細簾¶
時半卷輕幌乍横張雲斜花影没日落荷心香願見&KR0477;¶
崖井詎憐河朔觴¶
　　　　同前　任　昉¶
旭旦烟雲卷烈景入東軒傾光望轉蕙斜日照西垣既¶
卷蕉梧葉復傾葵藿根重簟無冷氣挾石似懐溫霡霂¶
類珠綴喘嚇狀雷奔¶
　　　　同前　何　遜¶
㫺聞草木焦今覩沙石爛曀曀風愈静曈曈日漸旰習¶
静悶衣巾讀書煩几案臥思淸露浥坐待朙星燦蝙蝠¶
<pb:KR4h0034_SBCK_065-3a>¶
戶間飛蠛蠓窗中亂㑹無河朔飲室有臨淄汗遺金自¶
不拾惡木寜無榦願以三伏晨催促九秋换¶
　　　　同前　庾　信¶
火井沈熒&KR0652;炎洲高&KR0395;通鞭䂖未成雨鳴鳶不起風&KR0736;¶
爲鸞翼扇願備朙光宫臨淄迎子禮中&KR0652;就安豐美酒¶
含蘭氣甘瓜開蜜筒寂寥人事屏還得隱墻東¶
　　　　同前　王　維¶
赤日滿天地火雲成山嶽草木盡焦卷川澤皆竭涸輕¶
紈覺衣重宻樹苦陰薄莞簟不可近絺&KR1533;再三濯&KR0736;出¶
宇宙外曠然在寥廓長風萬里來江海蕩煩濁却顧身¶
爲患始知心未覺忽入甘露門宛然淸涼樂¶
<pb:KR4h0034_SBCK_065-3b>¶
　　　　同前　王　轂¶
祝融南來鞭火龍火旗熖熖燒天紅日輪當午凝不去¶
萬國如在洪爐中五嶽翠乾雲彩滅陽侯海底愁波竭¶
何當一夕金風發爲我掃却天下熱¶
　　　　同前　僧皎然¶
六月金數伏兹辰日在庚炎曦&KR2353;肌膚毒霧昬檐楹安¶
得奮翅翮超遙出雲征不知天地心如何匠生成火徳¶
燒百卉瑤草不及榮省客當此時忽貽懐中瓊捧翫煩¶
袂滌嘯歌美風生遲君佐元氣調使四序平中令霜不¶
祅火餘氣常貞江南詩騷客休吟苦熱行¶
　　　　同前　僧齊已¶
<pb:KR4h0034_SBCK_065-4a>¶
離宫劃開赤帝怒喝起六龍奔日馭下土熬熬若煎煮¶
蒼生惶惶無處處火雲峥嶸焚泬寥東臯老農腸欲焦¶
何當一雨蘇我苖爲君擊壤歌帝堯¶
　　　　太行苦熱行　劉長卿¶
迢迢太行路自古稱險惡千騎儼欲前羣峰望如削火¶
雲從中起仰視飛鳥落汗馬臥髙原危旌倚長薄淸風¶
何不至赤日方煎爍石露山木焦鱗竆水泉涸九重今¶
旰食萬里傳朙略諸將候軒車元兇愁鼎鑊何勞短兵¶
接自有長纓縛通越事豈難渡瀘功未博朝辭羊腸坂¶
夕望貝丘郭漳水斜遶營常山遙入幕永懐姑蘇下因¶
寄建安作白雪和誠難滄波意空託陳琳書記好王粲¶
<pb:KR4h0034_SBCK_065-4b>¶
從軍樂早晚歸漢庭隨君上麟閣¶
　　　　同前　獨孤及¶
駟馬上太行脩途亘遼碣王程無畱駕日昃未遑歇請¶
問此何時恢台朱朙月長虵稽天討上將方北伐朙主¶
命使臣皇&KR0160;得時傑已&KR0111;羊腸險豈憚溫風熱搖䇿汗¶
&KR1172;沲登崖思紆結炎雲如烟火溪谷將恐竭晝景赩可¶
畏涼飈何由發山長飛鳥墮目極行車絶趙魏方俶擾¶
安危俟朙哲歸路豈不懐飲冰有苦節㑹同傳檄至疑¶
議立談決況有阮元瑜翩翩秉書札起予歌赤坂永好¶
踰白雪誰念剖竹人無因執羈紲¶
　　　　春日行　鮑　照¶
<pb:KR4h0034_SBCK_065-5a>¶
獻歲發春吾將行春山茂春日朙園中鳥多嘉聲梅始¶
發桺始靑汎舟艫齊棹驚奏採菱歌鹿鳴風微起波微¶
生(起微風生/一作微波)&KR0076;亦發酒亦傾入蓮池折桂枝芳䄂動芬¶
葉披兩相思兩不知¶
　　　　同前　李　白¶
深宫高樓入紫淸金作蛟龍盤繡楹(作楹/一作繡)佳人當窗¶
弄白日&KR0076;將手語彈鳴筝春風吹落君王耳此曲乃是¶
升天行因出天池汎蓬瀛樓船蹙沓波浪驚三千雙蛾¶
獻歌笑撾鐘考𡔷宫殿傾萬姓聚舞歌太平我無爲人¶
自寧三十六帝欲相迎仙人飄翩下雲軿帝不去畱鎬¶
京安能爲軒轅獨徃入窅冥小臣拜獻南山壽陛下萬¶
<pb:KR4h0034_SBCK_065-5b>¶
古垂鴻名¶
　　　　同前　張　籍¶
春日融融池上暖竹牙出土蘭心短草堂晨起酒半醒¶
家僮報我園已滿頭上皮冠未曾整直入花間不尋徑¶
樹樹殷勤盡遶行舉枝未徧春日暝不用積金著靑天¶
不用服藥求神仙但願園裏花長好一生飲酒花前老¶
　　　　朗月行　鮑　照¶
朗月出東山照我綺窗前窗中多佳人被服妖且妍靚¶
妝坐帷裏當戶弄淸&KR0076;鬢奪衛女迅體絶飛燕先爲君¶
歌一曲當作朗月篇(朗月篇/一作堂上)酒至顏自解聲和心亦¶
宣千金何足重所存意氣閒¶
<pb:KR4h0034_SBCK_065-6a>¶
　　　　同前　李　白¶
小時不識月呼作白玉盤又疑瑤臺鏡飛在靑雲端仙¶
人垂兩足桂樹作團團白兔擣藥成問言與誰餐蟾蜍¶
蝕圜影天朙夜已&KR0714;羿㫺落九烏天人淸且安隂精此¶
淪惑去去不足觀憂來其如何惻愴摧心肝¶
　　　　朙月篇　傅　𤣥¶
皎皎朙月光灼灼朝日暉㫺爲春蠶絲今爲秋女衣丹¶
脣列素齒翠彩發蛾睂嬌子多好言歡合易爲姿玉顔¶
盛有時秀色随年衰常恐新間舊變故興細微浮萍本¶
無根(無根本/一作浮萍)非水將何依憂喜㪅相接樂極還自悲¶
　　　　朙月子　謝　燮¶
<pb:KR4h0034_SBCK_065-6b>¶
杪秋之遙夜朙月照髙樓登樓一廻望望見東(南/一作)陌¶
頭故人眇千里言别歴九秋相思不相見望望空離憂¶
　　　　堂上歌行　鮑　照¶
四坐且莫(勿/一作)諠聽我堂上歌㫺仕京洛時髙門臨長¶
河出入重宫裏結友曹與何車馬相馳逐賓朋好容&KR0160;¶
陽春孟春月朝光&KR0652;流霞輕歩逐芳風言笑弄丹葩暉¶
暉朱顔&KR0755;紛紛織女梭滿堂皆美人目成對湘娥雖謝¶
詩君閒朙妝帶綺羅筝笛㪅彈吹髙唱好相和萬曲不¶
關情(心/一作)一曲動情多欲知情厚薄㪅聽此聲過¶
　　　　前有一罇酒行　傅　𤣥¶
置酒結此㑹主人起行觴玉罇兩楹間絲理東西廂舞¶
<pb:KR4h0034_SBCK_065-7a>¶
袖一何妙變化窮萬方賓主齊徳量欣欣樂未央同享¶
千年夀朋來㑹此堂¶
　　　　同前　陳後主¶
殿髙絲吹滿日落綺羅鮮莫論朝漏促傾巵待夕筵¶
　　　　同前　張正見¶
前有一罇酒主人行夀今日合來坐者當今皆富且夀¶
欲令主人三萬嵗終嵗不知老爲吏當髙遷賈市得萬¶
倍桑蠶當大得主人宜子孫¶
　　　　同前二首　李　白¶
春風東來忽相過金罇綠酒生微波落花紛紛稍覺多¶
美人欲醉朱顏&KR0755;靑軒桃李能㡬何流光欺人忽蹉跎¶
<pb:KR4h0034_SBCK_065-7b>¶
君起舞日西夕當年意氣不肯傾白髮如絲歎何益¶
琴奏龍門之綠桐玉壺美酒淸若空催&KR0076;拂柱與君飲¶
看朱成碧顔始紅胡姬貌如花當壚笑春風笑春風舞¶
羅衣君今不醉欲安歸¶
　　　　前緩聲歌　古　辭¶
　　　　　晉陸機前緩聲歌曰游仙聚靈族髙㑹曾¶
　　　　　城阿言將前慕仙游冀命長緩故流聲於¶
　　　　　歌曲也宋謝惠連又有後緩聲歌大略戒¶
　　　　　居髙位而爲讒謟所蔽與前歌之意異矣¶
　　　　　按緩聲本謂歌聲之緩非言命也又有緩¶
　　　　　歌行亦出於此¶
<pb:KR4h0034_SBCK_065-8a>¶
水中之馬必有陸地之船但有意氣不能自前心非木¶
䂖荆根株數得覆葢天當復思東流之水必有西上之¶
魚不在大小但有朝於復來長笛續短笛欲今皇帝陛¶
下三千萬歲¶
　　　　同前　陸　機¶
遊仙聚靈族髙㑹曾城阿長風萬里舉慶雲鬱嵯峨宓¶
妃興洛浦王韓起太&KR0160;北徴瑶臺女南要湘川娥肅肅¶
霄駕動翩翩翠葢羅羽旗棲瓊鸞玉衡吐鳴和太容揮¶
髙&KR0076;&KR0477;崖發淸歌獻酬既已周輕舉乗紫霞總轡扶桑¶
枝(底/一作)濯足暘谷波淸輝溢天門垂慶惠皇家¶
　　　　同前　孔甯子¶
<pb:KR4h0034_SBCK_065-8b>¶
&KR0582;帳設玄宫衆仙胥◮亞炤炤二儀曠雍容風雲暇北¶
伐太行𡔷南整九疑駕笙歌興洛川鳴簫起秦榭鈞天¶
異三代廣樂非韶夏滿堂皆人靈列筵必羽化烏可循¶
日畱兔自延月夜弱水時一濯扶桑&KR0643;蹔舍兆旬方履¶
端千齡◮八蜡¶
　　　　同前　沈　約¶
羽人廣宵宴帳集瑶池東開霞泛綵靄澄霧迎香風龍¶
駕出黄苑帝服起河宫九疑轥烟雨三山馭螭鴻玉鑾¶
乃排月瑶軷信凌空神行燭玄漠帝斾委曾虹簫歌笑¶
嬴女笙吹恱姬童瓊漿且未洽羽轡已騰空息鳳曾城¶
曲滅景淸都中降祐集皇代委祚溢&KR0160;嵩¶
<pb:KR4h0034_SBCK_065-9a>¶
　　　　同前　謝惠連¶
羲和纎阿去嵯峨覩物知命使余轉欲悲歌憂戚人心¶
胸處山勿居峰在行勿爲公居峰大阻銳爲公遇讒蔽¶
邪琴自疎越雅韻能揚揚滑滑相混同終始福祿豐¶
　　　　緩歌行　謝靈運¶
飛客結靈友凌空萃丹丘習習和風起采采彤雲浮娥¶
皇發湘浦霄朙出河洲宛宛連螭轡裔裔振龍旒¶
　　　　同前　李　頎¶
小來託身攀貴遊傾財破產無所憂𦱤擬經過石渠署¶
朝將出入銅龍樓結交杜陵輕薄子謂言可生復可死¶
一沉一浮㑹有時棄我翻然如脫屣男兒立身須自彊¶
<pb:KR4h0034_SBCK_065-9b>¶
十五閉戶潁水陽業就功成見朙主擊鐘鼎食坐&KR0160;堂¶
二八蛾睂梳墮馬美酒淸歌曲房下文昌宫中賜錦衣¶
長安陌上退朝歸五侯賓從莫敢視三省官寮揖者稀¶
早知今日讀書是悔作從來任俠非¶
樂府詩集卷第六十五¶
　　　　　　　東呉毛晉訂正　男扆再訂¶
