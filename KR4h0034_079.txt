# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:56.771420
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 79
#+PROPERTY: FILE SB04n0332-079樂府詩集-卷第七十九.
<pb:KR4h0034_SBCK_079-1a>¶
樂府詩集巻第七十九¶
　　　　　　　太原　郭茂倩　編次¶
　　近代曲辭¶
　　　　　荀子曰久則論略近則論詳言世近而易¶
　　　　　知也兩漢聲詩著于史者唯郊祀安世之¶
　　　　　歌而已班固以廵狩福應之事不序郊廟¶
　　　　　故餘皆弗論由是漢之雜曲所見者少而¶
　　　　　相和鐃歌或至不可曉解非無傳也久故¶
　　　　　也魏晉已後訖於梁陳雖略可考猶不若¶
　　　　　隋唐之為詳非獨傳者加多也近故也近¶
　　　　　代曲者亦雜曲也以其出扵隋唐之世故¶
<pb:KR4h0034_SBCK_079-1b>¶
　　　　　曰近代曲也隋自開皇初文帝置七部樂¶
　　　　　一曰西涼伎二曰清商伎三曰髙麗伎四¶
　　　　　曰天竺伎五曰安國伎六曰龜茲伎七曰¶
　　　　　文康伎至大業中&KR0774;帝乃立清樂西涼龜¶
　　　　　茲天竺康國疎勒安國髙麗禮畢以為九¶
　　　　　部樂器工衣於是大備唐武徳初因隋舊¶
　　　　　制用九部樂太宗増髙昌樂又造讌樂而¶
　　　　　去禮畢曲其著令者十部一曰讌樂二曰¶
　　　　　清商三曰西凉四曰天竺五曰髙麗六曰¶
　　　　　龜茲七曰安國八曰疎勒九曰髙昌十曰¶
　　　　　康國而總謂之燕樂聲辭繁雜不可勝紀¶
<pb:KR4h0034_SBCK_079-2a>¶
　　　　　凡燕樂諸曲始於武徳貞觀盛於開元天¶
　　　　　寶其著錄者十四調二百二十二曲又有¶
　　　　　梨園别教院法歌樂十一曲雲韶樂二十¶
　　　　　曲肅代以降亦有因造僖昭之亂典章亾¶
　　　　　缺其所存者㮣可見矣¶
　　　　紀遼東二首　隋煬帝¶
　　　　　紀遼東隋煬帝所作也通典曰髙句麗自¶
　　　　　東晉以後居平壤城亦曰長安城隋山屈¶
　　　　　曲南臨浿水在遼東南復有遼東玄菟等¶
　　　　　數十城隋書曰大業八年煬帝伐髙麗度¶
　　　　　遼水大戰于東岸撃賊破之進圍遼東是¶
<pb:KR4h0034_SBCK_079-2b>¶
　　　　　也王建又有渡遼水亦出於此¶
遼東海北翦長鯨風雲萬里清方當銷鋒散馬牛旋師¶
宴鎬京前歌後舞振軍威飲至解戎衣判不徒行萬里¶
去空道五原歸¶
秉旄仗節定遼東俘馘變夷風清歌凱捷九都水歸宴¶
雒陽宫䇿功行賞不淹畱全軍藉智謀詎似南宫複道¶
上先封雍齒侯¶
　　　　同前　隋王　冑¶
遼東浿水事龔行俯拾信神兵欲知振旅旋歸樂為聽¶
凱歌聲十乗元戎纔渡遼扶濊已冰消詎似百萬臨江¶
水按轡空𢌞鑣天威電邁舉朝鮮信次即言旋還笑魏¶
<pb:KR4h0034_SBCK_079-3a>¶
家司馬懿迢迢用一年鳴鑾詔蹕發淆潼合爵及疇庸¶
何必豐沛多相識比屋降堯封¶
　　　　遼東行　王　建¶
遼東萬里遼水曲古戍無城復無屋黄雲葢地雪作山¶
不惜黄金買衣服戰囘各自收弓箭正西囘面家鄉逺¶
年年郡縣送征人將與遼東作丘坂寧為草木鄉中生¶
有身不向遼東行¶
　　　　渡遼水　王　建¶
渡遼水此去咸陽五千里來時父母知隔生香著衣裳¶
如(如/一作)送死亦有白骨歸咸陽營家各與題本鄉身抂¶
應無囘渡(渡遼/一作)日駐馬相看遼水𠊓¶
<pb:KR4h0034_SBCK_079-3b>¶
　　　　㫺㫺鹽　嶭道衡¶
　　　　　隋嶭吏部有㫺㫺鹽唐趙嘏廣之為二十¶
　　　　　章樂苑曰㫺㫺鹽羽調曲唐亦為舞曲㫺¶
　　　　　一作析¶
垂桺覆金堤蘼蕪葉復齊水溢芙蓉沼花飛桃李蹊採¶
桑秦氏女織錦竇家妻關山别蕩子風月守空閨&KR0106;斂¶
千金笑長垂𩀱玉啼盤龍隨鏡隱彩鳳逐帷低飛魂同¶
夜鵲倦寢憶晨雞暗牖懸珠網空梁落鷰泥前年過代¶
北今嵗往遼西一去無消息那能惜馬蹄¶
　　　　同前¶
碧落風𤎆外瑶臺道路賖何如連御苑别自有仙家此¶
<pb:KR4h0034_SBCK_079-4a>¶
地囘鸞駕縁溪滿翠蕐洞中朙月夜牕下發𤎆霞¶
　　　㫺㫺鹽二十首　趙　嘏¶
　　　　垂桺覆金堤¶
新年垂桺色嫋嫋對空閨不畏芳菲好自縁離别啼因¶
風飄玉户向日映金堤驛使何時度還將贈隴西¶
　　　　蘼蕪葉復齊¶
提筐紅葉下度日採蘼蕪掬翠香盈袖看花億故夫葉¶
齊誰復見風暖恨偏孤一被春光累容顔與㫺&KR0651;¶
　　　　水溢芙蓉沼¶
渌沼春光後青青草色濃綺羅驚翡翠暗粉妬芙蓉雲¶
遍牕前見荷翻鏡裏逢將心託流水終日渺無從¶
<pb:KR4h0034_SBCK_079-4b>¶
　　　　花飛桃李蹊¶
逺期難可託桃李自依依花徑無容跡戎裘未下機隨¶
風開又落度日掃還飛欲折枝枝贈那知歸不歸¶
　　　　採桑秦氏女¶
南陌採桑出誰知妾姓秦獨憐傾國貌不負早鶯春珠¶
履盪花溼龍鉤折桂新使君那駐馬自有侍中人¶
　　　　織錦竇家妻¶
當年誰不羡分作竇家妻錦字行行苦羅帷日日啼豈¶
知登隴逺祇恨下機迷直候陽關使殷勤寄海西¶
　　　　關山别蕩子¶
那堪聞蕩子迢遞渉關山腸爲馬嘶斷衣從淚滴班愁¶
<pb:KR4h0034_SBCK_079-5a>¶
看塞上路詎惜鏡中顔儻見征西雁應傳一字還¶
　　　　風月守空閨¶
良人猶逺戍耿耿夜閨空繡戸流宵月羅帷坐曉風魂¶
飛沙帳北腸斷玉關中尚自無消息錦衾那得同¶
　　　　&KR0106;斂千金笑¶
玉顔&KR0106;自斂羞出鏡&KR0279;前早惑陽城客今悲&KR0160;錦筵從¶
軍人㪅逺投喜鵲空傳夫壻交河北迢迢路幾千¶
　　　　長垂𩀱玉啼¶
𩀱𩀱紅淚墮度日暗中啼雁出居延北人猶遼海西向¶
燈垂玉枕對月灑金閨不惜羅衣溼惟愁歸意迷¶
　　　　蟠龍隨鏡隱¶
<pb:KR4h0034_SBCK_079-5b>¶
鸞鏡無由照蛾睂豈忍看不知愁髪換空見隱龍蟠那¶
愜紅顔改偏傷白日&KR0714;今朝窺玉匣𩀱淚落闌干¶
　　　　綵鳳逐帷低¶
巧繡𩀱飛鳳朝朝伴下帷春花那見照𦱤色已頻欺欲¶
巻思君處將啼裛淚時何年征戍客傳語報佳期¶
　　　　驚魂同夜鵲¶
萬里無人見衆情難與論思君常入夢同鵲屢驚魂孤¶
寢紅羅帳𩀱啼玉筯㾗妾心甘自&KR0854;豈復暫㤀恩¶
　　　　倦寢聽晨雞¶
去去邊城騎愁眠掩夜閨披衣窺落月拭淚待鳴雞不¶
憤連年别那堪長夜啼功成應自恨早晚發遼西¶
<pb:KR4h0034_SBCK_079-6a>¶
　　　　暗牖懸蛛網¶
暗中蛛網織歴亂綺牕前萬里終無信一條徒自懸分¶
從珠露滴愁見隟風牽妾意何&KR0643;賴看看劇斷絃¶
　　　　空梁落鷰泥¶
春至今朝鷰花時伴獨啼飛斜珠箔隔語近畫梁低帷¶
巻閒窺户牀空暗落泥誰能長對此𩀱去復𩀱棲¶
　　　　前年過代北¶
代北幾千里前年又復經燕山雲自合胡塞草應青鐵¶
馬喧鼙𡔷蛾睂怨錦屏不知羌笛曲掩淚若爲聽¶
　　　　今嵗往遼西¶
萬里飛書至聞君已渡遼祇諳新别苦㤀卻舊時嬌烽¶
<pb:KR4h0034_SBCK_079-6b>¶
戍年將老紅顔日向彫胡沙兼漢苑相望㡬迢迢¶
　　　　一去無還意¶
良人征絶域一去不言還百戰攻胡虜三冬阻玉關蕭¶
蕭邊馬思獵獵戍旗閒獨把千重恨連年未解顔¶
　　　　那能惜馬蹄¶
雲中路杳杳江畔草淒淒妾久垂珠淚君何惜馬蹄邊¶
風悲曉&KR0641;營月怨春鼙未道休征戰愁睂又復低¶
　　　　江都宮樂歌　隋煬帝¶
揚州舊處可淹畱&KR0279;榭髙朙復好遊風亭芳樹迎早夏¶
長臯麥隴送餘秋渌潭桂檝浮青雀果下金鞍駕紫驑¶
緑觴素蟻流霞飲長袖清歌樂戲州¶
<pb:KR4h0034_SBCK_079-7a>¶
　　　　十索四首　丁六娘¶
　　　　　樂苑曰十索羽調曲也¶
裙裁孔雀羅紅緑相叅對映以蛟龍錦分朙奇可愛麤¶
細君自知從郎索衣帶¶
為性愛風光偏憎良夜促曼眼腕中嬌相看無厭足懽¶
情不耐眠從郎索花燭¶
君言花勝人人今去花近寄語落花風莫吹花落盡欲¶
作勝花妝從郎索紅粉¶
二八好容顔非意得相關逢桑欲採折尋枝倒嬾攀欲¶
呈纎纎手從郎索指鐶¶
　　　　同前二首¶
<pb:KR4h0034_SBCK_079-7b>¶
含嬌不自轉送眼勞相望無那關情伴共入同心帳欲¶
防人眼多從郎索錦障¶
蘭房下翠帷蓮帳舒鴛錦懽情宜早暢密態須同寢欲¶
共作纒綿從郎索花枕¶
　　　　水調歌第一¶
　　　　　樂苑曰水調商調曲也舊說水調河傳隋¶
　　　　　煬帝幸江都時所製曲成奏之聲韻怨切¶
　　　　　王令言聞而謂其弟子曰但有去聲而無¶
　　　　　囘韻帝不返矣後竟如其言按唐曲凡十¶
　　　　　一疊前五疊為歌後六疊為入破其歌苐¶
　　　　　五疊五言調聲最為怨切故白居易詩云¶
<pb:KR4h0034_SBCK_079-8a>¶
　　　　　五言一遍最慇懃調少情多似有因不㑹¶
　　　　　當時翻曲意此聲腸斷為何人唐又有新¶
　　　　　水調亦商調曲也(疊十六字/一本缺前五)¶
平沙落日大荒西隴上朙星高復低孤山幾處看烽火¶
壯(戰/一作)士速營候𡔷鞞¶
　　　　第二¶
猛將關西意氣多能騎駿馬弄琱戈金鞍寶鉸精神出¶
笛倚新翻水調歌¶
　　　　第三¶
王孫别上緑珠輪不羡名公樂此身户外碧潭春洗馬¶
樓前紅燭夜迎人¶
<pb:KR4h0034_SBCK_079-8b>¶
　　　　第四¶
隴頭一叚氣長秋舉目蕭條總是愁祇為征人多下淚¶
年年添作斷腸流¶
　　　　第五¶
𩀱帶仍分影同心巧結香不應須換彩意欲𡡾濃粧¶
　　　　入破第一¶
細草河邊一雁飛黄龍關裏掛戎衣為受朙王恩寵甚¶
從事經年不復歸¶
　　　　第二¶
錦城絲管日紛紛半入江風半入雲此曲只應天上去¶
人間能得㡬囘聞¶
<pb:KR4h0034_SBCK_079-9a>¶
　　　　第三¶
昨夜遥歡出建章今朝綴賞度昭陽傳聲莫閉黄金屋¶
為報先開白玉堂¶
　　　　第四¶
日晚笳聲咽戍樓隴雲漫漫水東流行人萬里向西去¶
滿目關山空(無/一作)恨(自/一作)愁¶
　　　　第五¶
千年一遇聖朙朝願對君王舞細腰乍可當熊任生死¶
誰能伴鳳上(入/一作)雲霄¶
　　　　第六徹¶
閨燭無人影羅屏有夢魂近來音耗絶終日望君門¶
<pb:KR4h0034_SBCK_079-9b>¶
　　　　水調　吳　融¶
鑿河千里走黄沙浮殿西來動日&KR0160;可道新聲是亾國¶
且貪惆悵後庭花¶
　　　　堂堂二首　李義府¶
　　　　　樂苑曰堂堂&KR0641;調曲唐髙宗朝曲也㑹要¶
　　　　　曰調露中太子既廢李嗣真私謂人曰禍¶
　　　　　猶未已主上不親庻務事無巨細決於中¶
　　　　　宮宗室雖衆俱抂散位居中制外其勢不¶
　　　　　敵恐諸王藩翰為中宮所蹂踐矣隋已來¶
　　　　　樂府有堂堂曲再言堂者是唐再受命也¶
　　　　　中宮僭擅復歸子孫則為再受命矣近日¶
<pb:KR4h0034_SBCK_079-10a>¶
　　　　　閭里又有側堂堂撓堂堂之謡側者不正¶
　　　　　之辭撓者不安之稱將見患難之作不久¶
　　　　　矣後皆如其言按堂堂本陳後主所作唐¶
　　　　　為法曲故白居易詩云法曲法曲歌堂堂¶
　　　　　是也¶
鏤月成歌扇裁雲作舞衣自憐囘雪影好取洛川歸¶
懶正鴛鴦被羞褰玳瑁牀春風别有意密處也尋香¶
　　　　同前　李　賀¶
堂堂復堂堂紅脱梅灰香(海梅香/一作紅熟)十年粉蠧生畫梁¶
飢蟲不食推碎黃蕙花已老桃葉長禁院懸簾隔御光¶
&KR0160;清源中礐石湯徘徊百(白/一作)鳳隨君王¶
<pb:KR4h0034_SBCK_079-10b>¶
　　　　涼州歌第一¶
　　　　　樂苑曰涼州宮調曲開元中西涼府都督¶
　　　　　郭知運進樂府雜録曰梁州曲本抂正宮¶
　　　　　調中有大遍小遍至貞元初康崑崙翻入¶
　　　　　琵琶玉宸宮調初進曲抂玉宸殿故有此¶
　　　　　名合諸樂即黄鍾宮調也張同幽閒𡔷吹¶
　　　　　曰叚和尚善琵琶自制西涼州後傳康崑¶
　　　　　崙即道調涼州也亦謂之新涼州云¶
漢家宮裏栁如絲上苑桃花連碧池聖夀已傳千嵗酒¶
天文㪅賞百僚詩¶
　　　　第二¶
<pb:KR4h0034_SBCK_079-11a>¶
朔風吹葉雁門秋萬里𤎆塵昬戍樓征馬長思青海北¶
胡笳夜聽隴山頭¶
　　　　第三¶
開篋淚霑襦見君前日書夜&KR0279;空寂寞猶見(是/一作)紫雲¶
車¶
　　　　排遍第一¶
三秋陌上早霜飛羽獵平田淺草齊錦背蒼鷹初出按¶
五花驄馬餵來肥¶
　　　　第二¶
鴛鴦殿裏笙歌起翡翠樓前出舞人喚上紫微三五夕¶
聖朙方夀一千春¶
<pb:KR4h0034_SBCK_079-11b>¶
　　　　涼州詞　耿　緯¶
國使翩翩隨斾旌隴西歧路足荒城氈裘牧馬胡雛小¶
日𦱤蕃歌三兩聲¶
　　　　同前　張　籍¶
邊城𦱤雨雁飛低蘆笋初生漸欲齊無數鈴聲遥過磧¶
應䭾白練到安西¶
古鎭城門白磧開胡兵往往𠊓沙堆廵邊使客行應早¶
每待平安火到來¶
鳳林關裏水東流白草黄榆六十秋邊將皆承主恩澤¶
無人解道取凉州¶
　　　　同前　嶭　逢¶
<pb:KR4h0034_SBCK_079-12a>¶
昨夜蕃兵報國讎沙州都護破梁州黄河九曲今歸漢¶
塞外縱横戰血流¶
　　　　大和第一¶
　　　　　樂苑曰大和羽調曲也¶
國門卿相舊山莊聖主移來宴緑芳簾外輾為車馬路¶
花間踏出舞人塲¶
　　　　第二¶
國鳥尚含天樂囀寒風猶帶御衣香為報碧潭朙月夜¶
㑹須畱賞待君王¶
　　　　第三¶
庭前鵲遶相思樹井上鶯歌爭刺桐含情少婦悲春草¶
<pb:KR4h0034_SBCK_079-12b>¶
多是良人學轉蓬¶
　　　　第四¶
塞北江南共一家何須淚落怨黄沙春酒半酣千日醉¶
庭(邊/一作)前(庭/一作)還有落梅花¶
　　　　第五徹¶
我皇膺運太平年四海朝宗㑹百川自古㡬多朙聖主¶
不如今帝勝堯天¶
　　　　伊州歌第一¶
　　　　　樂苑曰伊州商調曲西京節度盍嘉運所¶
　　　　　進也¶
秋風朙月獨離居蕩子從戎十載餘征人去日慇懃囑¶
<pb:KR4h0034_SBCK_079-13a>¶
歸雁來時數寄書¶
　　　　第二¶
彤闈曉闢萬鞍𢌞玉輅春遊薄晚開渭北清光揺草樹¶
州南嘉景入樓&KR0279;¶
　　　　第三¶
聞道黄花戍頻年不解兵可憐閨裏月偏照漢家營¶
　　　　第四¶
千里東歸客無心憶舊遊掛帆游白水髙枕到青州¶
　　　　第五¶
桂殿江烏對彫屛海鷰重祇應多釀酒醉罷樂高鍾¶
　　　　入破第一¶
<pb:KR4h0034_SBCK_079-13b>¶
千門今夜曉初晴萬里天河徹帝京璨璨繁星駕秋色¶
稜稜霜氣韻鍾聲¶
　　　　第二¶
長安二月桺依依西出流沙路漸微閼氏山上春光少¶
相府庭邉驛使稀¶
　　　　第三¶
三秋大漠冷溪山八月嚴霜變草顔巻斾風行宵渡磧¶
銜枚電掃曉應還¶
　　　　第四¶
行樂三陽早芳菲二月春閨中紅粉態陌上看花人¶
　　　　第五¶
<pb:KR4h0034_SBCK_079-14a>¶
君住孤山下𤎆深夜徑長轅門渡緑水遊苑遶垂楊¶
　　　　陸州歌第一¶
分野中峰變隂晴衆壑&KR0651;欲投人處㝛隔浦問樵夫¶
　　　　第二¶
共得𤎆霞逕東歸山水遊蕭蕭望林夜寂寂坐中秋¶
　　　　第三¶
香氣傳空滿妝花映薄紅歌聲天仗外舞態御樓中¶
　　　　排遍第一¶
樹發花如錦鶯啼桺若絲㪅逢歡宴地愁見别離時¶
　　　　第二¶
朙月照秋葉西風響夜砧彊言徒自亂往事不堪尋¶
<pb:KR4h0034_SBCK_079-14b>¶
　　　　第三¶
坐對銀釭曉停畱玉筯㾗君門常不見無處謝前恩¶
　　　　第四¶
曙月當牕滿征人出塞遊畫樓終日閉清(絲/一作)管為誰¶
調¶
　　　　簇拍陸州¶
西去輪&KR0279;萬里餘故鄉音耗日應疎隴山鸚鵡能言語¶
為報閨人數寄書¶
　　　　石州¶
　　　　　樂苑曰石州商調曲也又有舞石州¶
自從君去逺廵邊終日羅幃獨自眠看花情轉切攬鏡¶
<pb:KR4h0034_SBCK_079-15a>¶
淚如泉一自離君後啼多𩀱臉穿何時狂虜滅免得㪅¶
畱連¶
樂府詩集巻第七十九¶
　　　　　　　東吳毛晉訂正　男扆再訂¶
<pb:KR4h0034_SBCK_079-15b>¶
<pb:KR4h0034_SBCK_079-15b>¶
