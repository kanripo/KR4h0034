# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:56.036056
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 63
#+PROPERTY: FILE SB04n0332-063樂府詩集-卷第六十三.
<pb:KR4h0034_SBCK_063-1a>¶
樂府詩集卷第六十三¶
　　　　　　　太原　郭茂倩　編次¶
　　雜曲歌辭¶
　　　　羽林郎　辛延年¶
　　　　　漢書曰武帝太初元年初置建章營騎後¶
　　　　　更名羽林騎屬光祿勲又取從軍死事之¶
　　　　　子孫養羽林官教以五兵號羽林孤兒顔¶
　　　　　師古曰羽林㝛衛之官言其如羽之疾如¶
　　　　　林之多一說羽所以爲主者羽翼也後漢¶
　　　　　書百官志曰羽林郎掌㝛衛侍從常&KR0223;漢¶
　　　　　陽隴西安定北地上郡西河六郡良家補¶
<pb:KR4h0034_SBCK_063-1b>¶
　　　　　之地里志曰漢興六郡良家子&KR0223;給羽林¶
　　　　　是也又有胡姬年十五亦出於此¶
㫺有鬟家姝姓馮名子都依倚將軍勢調笑酒家胡胡¶
姬年十五春日獨當壚長裾連理帶廣袖合歡襦頭上¶
藍田玉耳後大秦珠兩霍何窕窕一世良所無一鬟五¶
百萬兩鬟千萬餘不意金吾子娉婷過我廬銀鞍何煜¶
爚翠葢空踟蹰就我求清酒絲繩提玉壺就我求珍肴¶
金盤鱠鯉魚貽我靑銅鏡結我紅羅裾不惜紅羅裂何¶
論輕賤軀男兒愛後婦女子重前夫人生有新故貴賤¶
不相踰多謝金吾子私愛徒區區¶
　　　　羽林行　王　建¶
<pb:KR4h0034_SBCK_063-2a>¶
長安惡少出名字樓下劫商樓上醉天朙下直朙光宫¶
&KR0652;入五陵松柏中百囘殺人身合死赦書尚有收城功¶
九衢一日消息定鄉吏籍中重改姓出來依舊屬羽林¶
立在殿前射飛禽¶
　　　　同前　孟　郊¶
朔雪寒斷指朔風勁裂冰胡中射鵰者此日猶不能翩¶
翩羽林兒錦臂飛蒼鷹揮鞭決白馬走出黄河凌¶
　　　　同前　鮑　溶¶
朝出羽林宫入參雲臺議獨請萬里行不奏和親事君¶
王重年少深納開邊利寶馬雕玉鞍一朝從萬騎煌煌¶
都門外祖帳光七貴歌鍾樂行軍雲物&KR0228;别地簫笳整¶
<pb:KR4h0034_SBCK_063-2b>¶
部曲幢葢動郊次臨風親戚懐滿䄂兒女淚行行復何¶
贈長劒報恩字¶
　　　　胡姬年十五　劉　琨¶
虹梁照曉日淥水泛香蓮如何十五少含笑酒壚前花¶
將面自許人共影相憐囘頭堪百萬價重爲時年¶
　　　　當壚曲　梁簡文帝¶
　　　　　漢書曰司馬相如與卓文君俱之臨邛盡¶
　　　　　賣車騎買酒舍乃令文君當盧相如身自¶
　　　　　著犢鼻褌與庸保雜作滌器於市中郭璞¶
　　　　　曰盧酒盧也顔師古曰賣酒之處累土爲¶
　　　　　盧以居酒甕四邊隆起其一面髙形如鍜¶
<pb:KR4h0034_SBCK_063-3a>¶
　　　　　盧故名盧當壚曲葢取此也¶
十五正團團流光滿上蘭當壚設夜酒㝛客解金鞍迎¶
來挾琴易送别唱歌難欲知心恨急翻令衣帶寛¶
　　　　同前　范静妻沈氏¶
逶迤飛塵唱宛轉遶梁聲調&KR0076;可以進蛾睂畫未成¶
　　　齊瑟行¶
　　　　　歌錄曰名都美女白馬竝齊瑟行也曹植¶
　　　　　名都篇曰名都多妖女美女篇曰美女妖¶
　　　　　且閒白馬篇曰白馬飾金羈皆以首句名¶
　　　　　篇猶豔歌羅敷行有日出東南隅篇豫章¶
　　　　　行有鴛鴦篇是也¶
<pb:KR4h0034_SBCK_063-3b>¶
　　　　名都篇　曹　植¶
　　　　　名都者邯鄲臨淄之類也以刺時人騎射¶
　　　　　之妙游騁之樂而無憂國之心也¶
名都多妖女京洛出少年寶劒直千金被服光(麗/一作)且¶
鮮鬬雞東郊(長安/一作)道走馬長楸間馳驅未能半雙&KR0567;過¶
我前攬弓捷鳴鏑長驅山南山(彼南山/一作驅上)左挽因右發¶
一縱兩禽連餘巧(功/一作)未及展仰手接飛鳶觀者咸稱¶
善衆工歸我妍歸來宴平樂美酒斗十千膾鯉臇胎鰕¶
炮鼈炙熊蹯嗚儔嘯匹旅列坐竟長筵連翩擊鞠壤巧¶
捷惟萬端白日西南馳光景不可攀雲&KR0652;還城邑淸晨¶
復來還¶
<pb:KR4h0034_SBCK_063-4a>¶
　　　　美女篇　曹　植¶
　　　　　美女者以喻君子言君子有美行願得朙¶
　　　　　君而事之若不遇時雖見徴求終不屈也¶
美女妖且閑采桑歧路間柔條紛冉冉葉落何翩翩攘¶
袖見素手皓腕約金環頭上三(金/一作)爵&KR0107;腰佩翠琅玕¶
朙珠交玉體&KR0226;瑚間木難羅衣何飄飄輕裾隨風還顧¶
眄遺光采長嘯氣若蘭行徒用息駕休者以&KR0111;餐&KR1093;問¶
女何居乃在城南端靑樓臨大路髙門結重關容&KR0160;耀¶
朝日誰不希令顔媒氏何所營玉帛不時安佳人慕髙¶
義求賢良獨難衆人徒嗷嗷安知彼所觀盛年處房室¶
中夜起長歎¶
<pb:KR4h0034_SBCK_063-4b>¶
　　　　同前　傅　&KR0007;¶
美人一何麗顔若芙蓉花一顧亂人國再顧亂人家未¶
亂猶可奈何¶
　　　　同前　梁簡文帝¶
佳麗盡關情風流最有名約黄能効月裁金巧作星粉¶
光勝玉靚衫薄擬蟬輕密態隨流臉嬌歌逐軟聲朱顏¶
半已醉微笑隠香屏¶
　　　　同前　蕭子顯¶
章丹蹔輟舞巴姬請罷&KR0076;佳人淇洧出豔趙復傾燕繁¶
穠既爲李照水亦成蓮朝酤成都酒暝數河間錢餘光¶
幸未&KR1093;蘭膏空自煎¶
<pb:KR4h0034_SBCK_063-5a>¶
　　　　同前二首　魏　&KR0053;¶
楚襄遊夢去陳思朝洛歸參差結旌斾掩靄&KR0592;&KR0406;騑變¶
化看臺曲駭&KR0652;屬川沂仍令賦神女俄聞要宓妃照梁¶
何足豔昇霞反奮飛可言不可見言是復言非◮◮◮¶
◮◮我帝㪅朝衣擅寵無論賤入憂不嫌微智瓊非俗¶
物羅敷本自稀居然陋西子定可北南威新呉何爲誤¶
舊鄭果難依甘言誠易汙得失定因機無憎藥英妬心¶
賞易侵違¶
　　　　同前　盧思道¶
京洛多妖豔餘香愛物&KR0160;恒臨鄧渠水共採鄴園花時¶
搖五朙扇&KR0643;駐七香車情疎看笑淺嬌深眄欲斜微津¶
<pb:KR4h0034_SBCK_063-5b>¶
染長黛新澑溼輕紗莫言人未解隨君獨問家¶
　　　　白馬篇　曹　植¶
　　　　　白馬者見乘白馬而爲此曲言人當立功¶
　　　　　立事盡力爲國不可念私也樂府解題曰¶
　　　　　鮑照云白馬騂&KR0641;弓沈約云白馬紫金鞍¶
　　　　　皆言邉塞征戰之事¶
白馬飾金羈連翩西北馳&KR1093;問誰家子幽并遊俠兒少¶
小去鄉邑揚聲(名/一作)沙漠垂㝛㫺秉良弓楛矢何參差¶
控&KR0076;破左的右發摧月支仰手接飛猱俯身&KR0652;馬蹄狡¶
捷過猨猴勇剽若豹螭邊城多警急胡虜(虜騎/一作)數遷移¶
羽檄從北來厲馬登髙堤右驅蹈匈奴左顧陵鮮卑寄¶
<pb:KR4h0034_SBCK_063-6a>¶
身鋒刃端性命安可懐父母且不顧何言子與妻名編¶
(在/一作)壯士籍(在壯籍/一作髙名)不得中顧私捐軀赴國難視死¶
忽如(若/一作)歸¶
　　　　同前　袁　淑¶
劒&KR0016;何翩翩長安五陵間秦地天下樞八方湊才賢荆¶
魏多壯士宛洛富少年意氣深自負肯事郡邑權籍籍¶
關外來車徒傾國&KR0437;五侯競書幣羣公亟爲言義分朙¶
於霜信行直如&KR0076;交歡池陽下畱宴汾陰西一朝許人¶
諾何能坐相捐彯節去函谷投珮出甘泉嗟此務逺圖¶
心爲四海懸但營身意遂豈校耳目前俠烈良有聞古¶
來共知然¶
<pb:KR4h0034_SBCK_063-6b>¶
　　　　同前　鮑　照¶
白馬騂&KR0641;弓鳴鞭乘北風要途問邊急雜虜入雲中閉¶
壁自往夏淸野逐還冬僑裝多闕絶旅服少裁縫埋身¶
守漢境(節/一作)沉命對胡封薄&KR0448;塞(雪/一作)雲起飛沙被遠¶
松含悲望兩都楚歌登四墉丈夫設計誤懐恨逐邊戎¶
棄(罷/一作)别中國愛要冀胡馬㓛去來今何道單賤生所¶
鐘但令塞上兒知我獨爲雄¶
　　　　同前二首　孔稚圭¶
驥子跼且鳴鐵陣與雲平漢家嫖姚將馳突匈奴庭少¶
年鬭猛氣怒髮爲君征雄㦸摩白日長劒斷流星早出¶
飛狐塞晚泊樓煩城虜騎四山合胡塵千里驚嘶笳振¶
<pb:KR4h0034_SBCK_063-7a>¶
地響吹&KR0641;沸天聲左碎呼韓陣右破休屠兵横行絕漠¶
表飲馬瀚海淸(汀/一作)隴樹枯無色沙草不常靑勒石燕¶
然道凱歸長安亭縣官知我健四海誰不傾但使彊胡¶
滅何須甲第成當令丈夫志獨爲上古英¶
白馬金貝裝横行遼水&KR0342;問是誰家子㝛衛羽林郎文¶
犀六屬鎧寶劒七星光山虚弓響徹地迴&KR0641;聲長宛河¶
推勇氣隴蜀擅威彊輪臺受降虜髙闕翦名王射熊入¶
飛觀校獵下長楊英名欺衛霍智策蔑平良㠀夷時失¶
禮卉服犯邊疆微兵離薊北輕騎出漁陽集軍隨日暈¶
挑戰逐星&KR0621;陣移龍勢動營開虎翼張衝冠入死地攘¶
臂越金湯塵飛戰&KR0540;急風交征斾揚轉鬭平&KR0160;地追奔¶
<pb:KR4h0034_SBCK_063-7b>¶
掃帶方本持身許國況復武功彰會令千載後流譽滿¶
旂常¶
　　　　同前　沈　約¶
白馬紫金鞍停鑣過上蘭寄言狹斜子詎知隴道難赤¶
坂途三折龍堆路九盤冰生肌裏冷風起骨中寒功名¶
志所急日&KR0448;不遑飡長驅入右地輕舉出樓蘭直去已¶
垂涕寧可望長安匪期定遠封無羡輕車官唯見恩義¶
重豈覺衣裳單本持驅命荅幸遇身名完¶
　　　　同前　王僧孺¶
千里生冀北玉鞘黄金勒&KR0652;蹄去無已搖頭意相得豪¶
氣發西山雄風擅東國飛鞚出秦隴長驅繞岷&KR0526;承謨¶
<pb:KR4h0034_SBCK_063-8a>¶
若有神稟算良不惑瀄汨河水黄參差嶂雲黒安能對¶
兒女垂帷弄毫墨兼弱不稱雄後得方爲特主恩亦何¶
已君恩良未塞不許跨天山何由報皇徳¶
　　　　同前　徐　悱¶
研蹄飾鏤鞍飛鞚度河干少年本上郡遨遊入露寒劒¶
琢荆山玉彈把隋珠丸聞有邊烽急飛侯至長安然諾¶
竊自許捐軀諒不難占兵出細桺轉戰向樓蘭雄名盛¶
李霍壯氣勇彭韓能令石飲羽復使髮衝冠要功非汗¶
馬報効乃鋒端日没塞雲起風悲胡地寒西征馘小月¶
北去腦烏丸歸報朙天子燕然石復刋¶
　　　　同前　王　冑¶
<pb:KR4h0034_SBCK_063-8b>¶
白馬黄金鞍蹀躞桺城前問此何鄉客長安惡少年結¶
髮從戎事馳名振朔邊良弓控繁弱利劒揮龍泉披林¶
扼彫虎仰手接飛鳶前年破沙漠㫺嵗取祁連折衝摧¶
右校搴旗殪左賢虒彌還謝力慶忌本推儇海外平遐¶
險來庭識負褰三韓勞薄伐六事指幽燕良家&KR0223;河右¶
猛將征西山浮雲屯羽騎蔽日引長旃自矜有餘勇應¶
募忽争先王師已得儁夷首失求全&KR0540;行徇玉檢乘勝¶
蕩朝鮮志勇期功立寧憚微軀捐不羨山河賞唯希竹¶
素傳¶
　　　　同前　辛得源¶
任俠重芳辰相從競逐春金羈絡赭汗紫縷應(陌映紅/一作紫)¶
<pb:KR4h0034_SBCK_063-9a>¶
(塵)紅塵寶劒提(横/一作)三尺雕弓韜六鈞鳴珂蹀細桺飛¶
葢出宜春遙見浮光(雲/一作)發懸知上頭人¶
　　　　同前　李　白¶
龍馬花雪毛金鞍五陵豪秋霜切玉劒落日朙珠&KR0129;鬭¶
雞事萬乘軒葢一何髙弓摧宜山虎手接太山猱酒後¶
競風彩三杯弄寶刀殺人如翦草劇孟同遊遨發憤去¶
函谷從軍向臨洮叱咤萬戰場(百戰/一作經)匈奴盡波濤歸¶
來使酒氣未肯拜蕭曹羞入原憲室荒徑隠蓬蒿¶
　　　　苦思行　曹　植¶
綠蘿縁玉樹光曜粲相暉下有兩眞人舉翅飜髙飛我¶
心何踴躍思欲攀雲追欎欎西嶽顚石室靑葱與天連¶
<pb:KR4h0034_SBCK_063-9b>¶
中有耆年一隠士鬚髮皆皓然策杖從吾遊教我要&KR0111;¶
言¶
　　　　升天行二首　曹　植¶
　　　　　樂府解題曰升天行曹植云日月何時畱¶
　　　　　鮑照云家世宅關輔曹植又有上仙籙與¶
　　　　　神遊五遊龍欲升天等篇皆傷人世不永¶
　　　　　俗情險艱當求神仙翺翔六合之外與飛¶
　　　　　龍仙人遠遊篇前緩聲歌同意按龍欲升¶
　　　　　天即當牆欲髙行也¶
乘蹻追術士遠之蓬萊山靈液飛素波蘭桂上參天&KR0007;¶
豹遊其下翔鵾戲其顚乘風忽登舉彷彿(彷徨/一作)見衆仙¶
<pb:KR4h0034_SBCK_063-10a>¶
扶桑之所出乃在朝陽谿中心陵蒼昊布葉葢天涯日¶
出登東&KR0428;既夕没西枝願得紆陽轡&KR0326;日使東馳¶
　　　　同前　鮑　照¶
家世宅關輔勝帶官王城備聞十帝事委曲兩都情倦¶
見物興衰驟覩俗屯平翩翻(翩翩/一作)&KR0011;&KR0326;掌怳惚似朝榮¶
竆塗悔短計晚志愛長生從師入遠嶽結友事仙靈五¶
芝發金記九籥隠丹經風飡委松㝛雲臥恣天行冠霞¶
金綵閣解玉飲(隠/一作)椒庭蹔遊越萬里近别數千齡鳳¶
臺無還駕簫管有遺聲何時(當/一作)與爾曹啄腐共呑腥¶
　　　　同前　劉孝勝¶
堯攀已徒說湯捫亦&KR0301;陳欲訪靑雲侣正遇丹丘人少¶
<pb:KR4h0034_SBCK_063-10b>¶
翁俱仕漢韓終苦入秦汾陰觀化鼎瀛洲宴羽人廣成¶
參日月方朔問(■/一作)星辰驚祠伐楚樹射藥戰江神閶¶
闔皆曽倚太一豈難親趙簡猶聞樂周儲固上賓秦皇¶
多忌害元朔少寛仁終無良有以非關徳不鄰¶
　　　　同前　盧思道¶
尋師得道訣輕舉厭人羣玉山候王母珠庭謁老君煎¶
爲返魂藥刻作長生文飛策乘流電彫軒曳白雲&KR0007;洲¶
望不極赤野曉無垠金樓旦&KR1132;嵼玉樹曉氛氲擁琴遙¶
可望吹笙遠詎聞不覺蜉蝣子死塟何紛紛¶
　　　　同前　僧齊已¶
身不沉骨不重驅靑鸞駕白鳯幢葢飄飄入冷空天風¶
<pb:KR4h0034_SBCK_063-11a>¶
瑟瑟星河動瑤闕參差阿母家樓臺戲閉凝彤霞五三¶
仙子乘龍車堂前碾爛蟠桃花囘頭却顧蓬山頂一㸃¶
濃嵐在深井¶
　　　　雲中白子髙行　傅　&KR0007;¶
陵陽子來朙意欲作天與仙人遊超登元氣攀日月遂¶
造天門將上謁閶闔闢見紫微絳闕紫宫崔嵬髙殿嵯¶
峨雙闕萬丈玉樹羅童女掣電童男挽雷車雲漢隨天¶
流浩浩如江河因王長公謁上皇鈞天樂作不可詳龍¶
仙神仙教我靈祕八風子儀與遊我祥我心何戚戚思¶
故鄉俯看故鄉二儀設張樂哉二儀日月運移地東南¶
傾天西北馳鶴五氣所補鼇四足所支齊駕飛龍驂赤¶
<pb:KR4h0034_SBCK_063-11b>¶
螭逍遙五嶽間東西馳長與天地竝復何爲復何爲¶
樂府詩集卷第六十三¶
　　　　　　　東呉毛晉訂正　男扆再訂¶
