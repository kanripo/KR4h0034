# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:56.820908
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 80
#+PROPERTY: FILE SB04n0332-080樂府詩集-卷第八十.
<pb:KR4h0034_SBCK_080-1a>¶
樂府詩集卷第八十¶
　　　　　　　太原　郭茂倩　編次¶
　　近代曲辭¶
　　　　葢羅縫二首¶
秦時朙月漢時關萬里征人尙未還但願龍庭神(一作/飛)¶
將在不教胡馬渡陰山¶
音書杜絕白狼西桃李無顔黃鳥啼寒雁春深歸去盡¶
出門腸斷草萋萋¶
　　　　𩀱帶子¶
私言切語誰人會海鷰𩀱飛繞畫梁君學秋胡不相識¶
妾亦無心去採桑¶
<pb:KR4h0034_SBCK_080-1b>¶
　　　　崑崙子¶
揚子譚經去淮王載酒過醉來啼鳥喚(一作/换)坐久落花¶
多¶
　　　　祓禊曲三首¶
　　　　　王子年拾遺記曰周昭王溺於江漢二女¶
　　　　　延娟延娛與王乗舟夾擁王身同没焉故¶
　　　　　江漢之人到今思之至春上巳之日禊集¶
　　　　　祠間或以時鮮甘味採蘭杜包裹以沉水¶
　　　　　中或結五色紗囊盛食或用金鐵之器竝¶
　　　　　沉水中言蛟龍畏五色金鐵則不侵此食¶
　　　　　也後漢書禮儀志曰三月上巳官民皆絜¶
<pb:KR4h0034_SBCK_080-2a>¶
　　　　　於東流水上曰洗濯祓除去宿垢疢為大¶
　　　　　絜絜者言陽氣布暢萬物訖出始絜之矣¶
　　　　　注謂之禊也風俗通曰周禮女巫掌歲時¶
　　　　　以祓除疾病禊者絜也春者蠢也蠢搖動¶
　　　　　也尙書以殷仲春厥民析言人解析也蔡¶
　　　　　邕曰論語莫春者春服旣成冠者五六人¶
　　　　　童子六七人浴乎沂風乎舞雩詠而歸今¶
　　　　　三月上巳祓禊於水濱葢出於此一說云後¶
　　　　　漢有郭虞者三日上巳產二女二日中竝¶
　　　　　不育俗以為大忌至此月日諱止家皆於¶
　　　　　東流水上為祈禳自絜濯謂之禊祠引流¶
<pb:KR4h0034_SBCK_080-2b>¶
　　　　　行觴遂成曲水韓詩曰鄭國之俗三月上¶
　　　　　巳之溱洧兩水之上招魂續魄秉蘭草祓¶
　　　　　除不祥漢書八月祓灞水亦斯義也杜䔍¶
　　　　　祓禊賦曰王侯公主曁于富商用事伊雒¶
　　　　　帷幔玄黃本傳大將軍梁商亦歌泣於雒¶
　　　　　禊也自魏不復用三日水宴者焉晉書曰¶
　　　　　武帝嘗問摯虞三日曲水之義虞對曰漢¶
　　　　　章帝時平原徐肇以三月初生三女至三¶
　　　　　日俱亾人以為怪乃招攜之水濱洗祓遂¶
　　　　　因水以汎觴其義起此束晢曰㫺周公城¶
　　　　　洛邑因流水以汎酒故逸詩云羽觴随波¶
<pb:KR4h0034_SBCK_080-3a>¶
　　　　　又秦昭王以三日置酒河曲見金人奉水¶
　　　　　心之劒曰令君制有西夏乃霸諸侯因此¶
　　　　　立為曲水二漢相緣皆為盛集西京雜記¶
　　　　　曰漢宮三月上巳張樂於流水是也晉宋¶
　　　　　巳後皆因之至唐傳以為曲¶
昨見春條綠那知秋葉黃蟬聲猶未斷寒(一作/塞)雁已成¶
行¶
金谷園中桺春來巳(一作/自)舞腰那堪好風景獨上洛陽¶
橋¶
何處堪愁思花間長樂宮君王不重客泣淚向春(一作/東)¶
風¶
<pb:KR4h0034_SBCK_080-3b>¶
　　　　上已樂　張　祜¶
猩猩血綵繫頭標天上齊聲舉畫橈卻是内人爭意切¶
六宮羅袖一時招¶
　　　　穆護砂¶
　　　　　歴代歌辭曰穆護砂曲犯角¶
玉管朝朝弄淸歌日日新折花當驛路寄與隴頭人¶
　　　　思歸樂二首¶
　　　　　樂𫟍曰思歸樂商調曲也後一曲犯角¶
晩日催弦管春風入綺羅杏花如有意偏落舞衫多¶
萬里春應盡三江雁亦稀連天漢水廣孤客未言歸¶
　　　　金殿樂¶
<pb:KR4h0034_SBCK_080-4a>¶
入夜秋砧動千門起四隣不緣樓上月應為隴頭人¶
　　　　胡渭州二首¶
　　　　　樂苑曰胡渭州商調曲也¶
亭亭孤月照行舟寂寂長江萬里流鄉國不知何處是¶
雲山漫漫使人愁¶
楊桺千尋色桃花一苑芳風吹入簾裏唯有惹衣香¶
　　　　戎渾¶
風勁角弓鳴將軍獵渭城草枯鷹眼疾雪盡馬蹄輕¶
　　　　牆頭花二首¶
蟋蟀鳴洞房梧桐落金井為君裁舞衣天寒翦刀冷¶
妾有羅衣裳秦王在時作為舞春風多秋來不堪著¶
<pb:KR4h0034_SBCK_080-4b>¶
　　　　採桑¶
　　　　　樂苑曰採桑羽調曲又有楊下採桑按採¶
　　　　　桑本淸商西曲也¶
自古多征戰由來尙甲兵長驅千里去一舉兩蕃平按¶
劒從沙漠歌謠滿帝京寄言天下將須立武功名¶
　　　　楊下採桑¶
飛絲惹綠塵軟葉對孤輪今朝入園去物色彊看人¶
　　　　破陣樂¶
　　　　　歴代歌辭曰破陣樂小歌曲樂苑曰商調¶
　　　　　曲也按破陣樂本舞曲唐太宗所造玄宗¶
　　　　　又作小破陣樂亦舞曲也¶
<pb:KR4h0034_SBCK_080-5a>¶
秋來四面足風沙塞外征人暫别家千里不辭行路逺¶
時光早晩到天涯¶
　　　　同前二首　張　說¶
漢兵出頓金微照日明光鐵衣百里火幡熖熖千行雲¶
騎騑騑蹙踏遼河自竭𡔷噪燕山可飛正屬四方朝賀¶
端知萬舞皇威¶
少年膽氣凌雲共許驍雄出羣匹馬城南挑戰單刀薊¶
北從軍一𡔷鮮卑送欵五餌單于解紛誓欲成名報國¶
羞將開口論勲¶
　　　　戰勝樂¶
百戰得功名天兵意氣生三邊永不戰此是我皇英¶
<pb:KR4h0034_SBCK_080-5b>¶
　　　　劒南臣¶
不分君恩斷觀妝視鏡中容&KR0160;尙春日嬌愛巳秋風枕¶
席臨窗曉屏帷對月空年年後庭樹芳悴在深宮¶
　　　　征歩郎¶
塞外虜塵飛頻年度磧西死生隨玉劒辛苦向金微¶
　　　　歎疆場¶
　　　　　樂苑曰歎疆場宮調曲也¶
聞道行人至妝梳對鏡臺淚㾗猶尙在笑靨自然開¶
　　　　塞姑¶
昨日盧梅塞口整見諸人鎭守都護三年不歸折盡江¶
邊楊桺¶
<pb:KR4h0034_SBCK_080-6a>¶
　　　　水𡔷子¶
雕弓白羽獵初囘薄夜牛羊復下來夢水河邊秋草合¶
黑山峰外陣雲開¶
　　　　婆羅門¶
　　　　　樂苑曰婆羅門商調曲開元中西涼府節¶
　　　　　度楊敬述進唐會要曰天寶十三載攺婆¶
　　　　　羅門為霓裳羽衣¶
𢌞樂峰前沙似雪受降城外月如霜不知何處吹蘆管¶
一夜征人盡望鄉¶
　　　　浣沙女二首¶
南陌春風早東鄰去日斜千花開瑞錦香撲美人車¶
<pb:KR4h0034_SBCK_080-6b>¶
長樂靑門外宜春小苑東樓開萬戸上人向百花中¶
　　　　鎭西二首¶
天邊物色更無春祇有羊羣與馬羣誰家營裏吹羌笛¶
哀怨教人不忍聞¶
嵗去年來拜聖朝更無山闕對溪橋九門楊桺渾無半¶
猶自千條與萬條¶
　　　　囘紇¶
　　　　　樂苑曰囘紇商調曲也¶
曾聞瀚海使難通幽閨少婦罷裁縫緬想邊庭征戰苦¶
誰能對鏡治愁容久戍人將老湏㬰變作白頭翁¶
　　　　長命女¶
<pb:KR4h0034_SBCK_080-7a>¶
　　　　　樂苑曰長命西河女羽調曲也樂府雜錄¶
　　　　　曰大曆中嘗有樂工自造一曲卽古曲長¶
　　　　　命西河女也增損節奏頗有新聲¶
雲送關西雨風傳渭北秋孤燈然客夢寒杵搗鄉愁¶
　　　　醉公子¶
昨日春園飮今朝倒接䍦誰人扶上馬不省下樓時¶
　　　　一片子¶
桺色靑山映梨花雪鳥藏綠窗桃李下閑坐歎春芳¶
　　　　甘州¶
　　　　　樂苑曰甘州羽調曲也¶
欲使傳消息空書意不任寄君朙月鏡偏照故人心¶
<pb:KR4h0034_SBCK_080-7b>¶
　　　　濮陽女¶
　　　　　樂苑曰濮陽女羽調曲也¶
雁來書不至月照獨眠房賤妾多愁思不堪秋夜長¶
　　　　相府蓮¶
　　　　　古解題曰相府蓮者王儉為南齊相一時¶
　　　　　所辟皆才名之士時人以入儉府為蓮花¶
　　　　　池謂如紅蓮映綠水今號蓮幕者自儉始¶
　　　　　其後語訛為想夫憐亦名之醜爾又有簇¶
　　　　　拍相府蓮樂苑曰想夫憐羽調曲也白居¶
　　　　　易詩曰玉管朱弦莫急催客聽歌送十分¶
　　　　　杯長愛夫憐第二句倩君重唱夕陽開玉¶
<pb:KR4h0034_SBCK_080-8a>¶
　　　　　維右丞詞云秦川一半夕陽開是也¶
夜聞鄰婦泣切切有餘哀卽問緣何事征人戰未(一作/骨)¶
𢌞¶
　　　　簇拍相府蓮¶
莫以今時寵寧無舊日恩看花滿眼淚不共楚王言閨¶
燭無人影羅屏有夢魂近來音耗絕終日望應門¶
　　　　離别難¶
　　　　　樂府雜錄曰離别難武后朝有一士人陷¶
　　　　　寃獄籍其家妻配入掖庭善吹觱栗乃撰¶
　　　　　此曲以寄情焉初名大郎神葢取良人第¶
　　　　　行也旣畏人知遂三易其名曰悲切子終¶
<pb:KR4h0034_SBCK_080-8b>¶
　　　　　號怨囘鶻云¶
此别難重陳花深復變人來時梅覆雪去日桺舍春物¶
候催行客歸途淑氣新剡川今已遠魂夢暗相親¶
　　　　同前　白居易¶
綠楊陌上送行人馬去車囘一望塵不覺别時紅淚盡¶
歸來無淚可霑巾¶
　　　　山鷓鴣二首¶
　　　　　歷代歌辭曰山鷓鴣羽調曲也¶
玉關征戍乆空閨人獨愁寒露溼靑苔别來蓬鬢秋¶
人坐靑樓晚鶯語百花時愁多人自老腸斷君不知¶
　　　　鷓鴣詞　李　益¶
<pb:KR4h0034_SBCK_080-9a>¶
湘江班竹枝錦翼鷓鴣飛處處湘陰合郎從何處歸¶
　　　　同前二首　李　渉¶
湘江𤎆水深沙岸隔楓林何處鷓鴣飛日斜斑竹陰二¶
女虚垂淚三閭枉自沈惟有鷓鴣啼獨傷行客心¶
越岡連越井越鳥㪅南飛何處鷓鴣啼夕𤎆東嶺歸嶺¶
頭行人少天涯北客稀鷓鴣啼别處相對淚沾衣¶
　　　　樂世　白居易¶
　　　　　一曰綠腰琵琶錄曰綠腰卽錄要也貞元¶
　　　　　中樂工進曲德宗令錄出要者因以爲名¶
　　　　　後語訛爲綠腰新唐書曰涼州胡渭錄要¶
　　　　　雜曲是也樂府雜錄曰綠腰軟舞曲也康¶
<pb:KR4h0034_SBCK_080-9b>¶
　　　　　崑崙嘗於琵琶彈一曲卽新翻羽調綠腰¶
　　　　　也樂苑曰樂世羽調曲又有急樂也¶
管急絲繁拍漸稠綠腰宛轉曲終頭誠知樂世聲聲樂¶
老病人聽未免愁¶
　　　　急世樂　白居易¶
正抽碧線繡紅羅忽聽黃鶯斂翠蛾秋思冬愁春恨望¶
大都不得意時多¶
　　　　何滿子　白居易¶
　　　　　唐白居易曰何滿子開元中滄洲歌者臨¶
　　　　　刑進此曲以贖死竟不得免杜陽雜編曰¶
　　　　　文宗時宮人沈阿翹為帝舞何滿子調辭¶
<pb:KR4h0034_SBCK_080-10a>¶
　　　　　風態率皆宛暢然則亦舞曲也¶
世傳滿子是人名臨就刑時曲始成一曲四詞歌八疊¶
從頭便是斷腸聲¶
　　　　同前　薛　逢¶
繫馬宮槐老持杯店菊黃故交今不見流恨滿川光¶
　　　　淸平調三首　李　白¶
　　　　　松窗錄曰開元中禁中重木芍藥會花方¶
　　　　　繁開帝乘照夜白太眞妃以歩輦從李龜¶
　　　　　年以歌擅一時之名帝曰賞名花對妃子¶
　　　　　焉用舊樂辭為遂命李白作淸平調辭三¶
　　　　　章令梨園弟子略撫絲竹以促歌帝自調¶
<pb:KR4h0034_SBCK_080-10b>¶
　　　　　玉笛以倚曲唐書曰玄宗嘗自度曲欲造¶
　　　　　樂府新辭亟召白白已醉臥於酒肆召入¶
　　　　　以水灑面卽令秉筆頃之成十數章是也¶
雲想衣裳花想容春風拂檻露蕐濃若非羣玉山頭見¶
會向瑤臺月下逢¶
一枝紅艷露凝香雲雨巫山枉斷腸&KR1093;問漢宮誰得似¶
可憐飛鷰倚新妝¶
名花傾國兩相歡長得君王帶笑看解釋春風無限恨¶
沈香亭北倚闌干¶
　　　　囘波樂　李景伯¶
　　　　　囘波樂商調曲唐中宗時造葢出於西水¶
<pb:KR4h0034_SBCK_080-11a>¶
　　　　　引流泛觴也本事詩曰中宗之世嘗因內¶
　　　　　宴羣臣皆歌囘波樂&KR0103;辭起舞時沈佺期¶
　　　　　以罪流嶺表恩還舊官而未復朱紱佺期¶
　　　　　乃歌囘波樂辭以見意中宗卽以緋魚賜¶
　　　　　之自是多求遷擢唐書曰景龍中中宗宴¶
　　　　　侍臣酒酣令各為囘波樂衆皆為諂佞之¶
　　　　　辭及自要榮位次至諫議大夫李景伯乃¶
　　　　　歌此辭後亦為舞曲¶
囘波爾時酒巵微臣職在箴規侍宴旣過三爵諠譁竊¶
恐非儀¶
　　　　聖朙樂三首　張仲素¶
<pb:KR4h0034_SBCK_080-11b>¶
　　　　　樂苑曰聖朙樂開元中太常樂工馬順兒¶
　　　　　造又有大聖朙樂竝商調曲也隋書樂志¶
　　　　　曰文帝開皇六年高昌獻聖朙樂曲帝令¶
　　　　　知音者於館所聽之歸而肄習及客方獻¶
　　　　　先於前奏之胡夷皆驚焉然則隋已有之¶
　　　　　矣¶
玉帛殊方至歌鍾比屋聞&KR0160;夷今一貫同賀聖朙君¶
海浪恬丹徼邉塵靖黑山從今萬里外不復鎭蕭關¶
九陌祥𤎆合千春瑞月朙宮&KR0160;將苑桺先發鳳凰城¶
　　　　大酺樂¶
　　　　　樂苑曰大酺樂商調曲唐張文收造¶
<pb:KR4h0034_SBCK_080-12a>¶
淚滴珠難盡容殘玉易銷儻隨朙月去莫道夢魂遥¶
　　　　同前二首　杜審言¶
聖后乘乾日皇朙御曆辰紫宮初啓坐蒼璧正臨春雷¶
雨垂膏澤金錢賜下人詔酺歡(一作/歡)賞徧交泰覩惟新¶
毗陵震澤九州通士女歡娛萬國同伐𡔷撞鍾驚海上¶
新妝袨服照江東梅花落處疑殘雪桺葉開時任好風¶
大德不官逢道泰天長地久屬年豐¶
　　　　同前　張　祜¶
車駕東來值太平大酺三日洛陽城小兒一伎竿頭絕¶
天下𫝊呼萬歲聲¶
紫陌酺歸日欲斜紅塵開路薛王家𩀱鬟前說樓前𡔷¶
<pb:KR4h0034_SBCK_080-12b>¶
兩伎爭輪好結花¶
　　　　千秋樂　張　祜¶
　　　　　唐書曰開元十七年八月癸亥玄宗以降¶
　　　　　誕日讌百僚於花蕚樓下百僚表請以每¶
　　　　　年八月五日為千秋節王公巳下獻鏡及¶
　　　　　承露囊天下請咸令讌樂仍著于令從之¶
　　　　　千秋樂葢起於此¶
八月平時花蕚樓萬方同樂奏千秋傾城人看長竿出¶
一伎初成趙解愁¶
　　　　火鳳辭　李百藥¶
　　　　　樂苑曰火鳳羽調曲也又有眞火鳳唐會¶
<pb:KR4h0034_SBCK_080-13a>¶
　　　　　要曰貞觀中有裴神符者妙解琵琶初唯¶
　　　　　作勝蠻奴火鳳傾杯樂三曲聲度淸美太¶
　　　　　宗深愛之則火鳳葢貞觀巳前曲也¶
歌聲扇裏出妝影扇中輕未能令掩笑何處欲鄣聲知¶
音自不惑得念是分朙莫見雙嚬斂疑人含笑情¶
佳人靚晚妝淸唱動蘭房影入含風扇聲飛照日梁嬌¶
嚬睂際斂逸韻口中香自有橫陳分應憐秋夜長¶
　　　　熱戲樂　張　祜¶
　　　　　教坊記曰玄宗在藩邸有散樂一部及卽¶
　　　　　位且羈縻之嘗於九曲閱太常樂卿姜晦¶
　　　　　押樂以進凡戲輒分兩朋以判優劣人心¶
<pb:KR4h0034_SBCK_080-13b>¶
　　　　　競勇謂之熱戲乃詔寧王主藩邸樂以敵¶
　　　　　之一伎戴百尺幢𡔷舞而進太常所戴則¶
　　　　　百餘尺比彼伎一出則往復矣長欲半之¶
　　　　　疾乃兼倍太常羣樂方𡔷譟上不說命內¶
　　　　　養五六十人各執一物皆鐡馬鞭骨檛之¶
　　　　　屬也潛匿袖中雜立於聲兒後候復𡔷譟¶
　　　　　當亂搖之左右初怪內養麏至竊見袖中¶
　　　　　有物皆奪氣䘮魄而戴竿者方振搖其幢¶
　　　　　南北不已上顧謂內人曰其竿卽當自折¶
　　　　　斯須中斷上撫掌大笑內伎咸稱慶於是¶
　　　　　罷遣¶
<pb:KR4h0034_SBCK_080-14a>¶
熱戲争心劇火燒銅槌暗執不相饒上皇失喜寧王笑¶
百尺幢竿果動搖¶
　　　　春鶯囀　張　祜¶
　　　　　樂苑曰大春鶯囀唐虞世南及蔡亮作又¶
　　　　　有小春鶯囀竝商調曲也教坊記曰高宗¶
　　　　　曉聲律聞風葉鳥聲皆蹈以應節嘗晨坐¶
　　　　　聞鶯聲命樂工白朙達寫之爲春鶯囀後¶
　　　　　亦爲舞曲二說不同未知孰是¶
興慶池南桺未開太眞先把一枝梅內人巳唱春鶯囀¶
花下傞傞軟舞來¶
　　　　達磨支　溫庭筠¶
<pb:KR4h0034_SBCK_080-14b>¶
　　　　　唐㑹要曰天寶十三載改達磨支為泛蘭¶
　　　　　叢樂苑曰泛蘭叢羽調曲又有急泛蘭叢¶
　　　　　樂府雜錄曰達磨支徤舞曲也¶
擣麝成塵香不滅拗蓮作寸絲難絕紅淚支姬洛水春¶
白頭蘇武天山雪君不見無愁高緯花漫漫漳浦宴餘¶
淸露寒一旦臣僚共囚虜欲吹羌管先汍瀾舊臣頭鬢¶
霜&KR0160;(一作/雪)早可惜雄心醉中老萬古春歸夢不歸鄴城¶
風雨連天草¶
　　　　如意娘¶
　　　　　樂苑曰如意娘商調曲唐則天皇后所作¶
　　　　　也¶
<pb:KR4h0034_SBCK_080-15a>¶
看朱成碧思紛紛憔悴支離為憶君不信比來長下淚¶
開箱驗取石橊裙¶
　　　　雨霖鈴　張　祜¶
　　　　　朙皇别錄曰帝幸蜀南入斜谷屬霖雨彌¶
　　　　　旬於棧道雨中聞鈴聲與山相應帝旣悼¶
　　　　　念貴妃因採其聲為雨霖鈴曲以寄恨焉¶
　　　　　時獨梨園善觱栗樂工張徽從至蜀帝以¶
　　　　　其曲授之洎至德中復幸&KR0160;淸宮從官嬪¶
　　　　　御皆非舊人帝於望京樓命張徽奏雨霖¶
　　　　　鈴曲不覺悽愴流涕其曲後入法部樂府¶
　　　　　雜錄曰朙皇自蜀反正樂工製還京樂雨¶
<pb:KR4h0034_SBCK_080-15b>¶
　　　　　霖鈴二曲¶
雨霖鈴夜卻歸秦猶是張徽一曲新長說上皇垂淚教¶
月朙南內㪅無人¶
　　　　桂&KR0160;曲　白居易¶
　　　　　桂&KR0160;曲白居易蘇州所作蘇之東城古吳¶
　　　　　都城也今為樵牧場有桂一株生於城下¶
　　　　　惜其不得地而作曲音韻怨切聽輒動人¶
　　　　　故其詩云桂&KR0160;詞苦意丁寧唱到嫦娥醉¶
　　　　　便醒此是世間腸斷曲莫教不得意人聽¶
　　　　　又聽都子歌云都子新歌有性靈一聲格¶
　　　　　轉巳堪聽㪅聽唱到嫦娥字猶有樊家舊¶
<pb:KR4h0034_SBCK_080-16a>¶
　　　　　典刑¶
可憐天上桂花孤試問姮娥更要無月宮幸有閒田地¶
何不中央種兩株¶
　　　　渭城曲　王　維¶
　　　　　渭城一曰陽關王維之所作也本送人使¶
　　　　　安西詩後遂被於歌劉禹錫與歌者詩云¶
　　　　　舊人唯有何戡在更與慇懃唱渭城白居¶
　　　　　易對酒詩云相逢且莫推辭醉聽唱陽關¶
　　　　　第四聲陽關第四聲卽勸君㪅盡一杯酒¶
　　　　　西出陽關無故人也渭城陽關之名葢因¶
　　　　　辭云¶
<pb:KR4h0034_SBCK_080-16b>¶
渭城朝雨浥輕塵客舍靑靑桺色春勸君㪅盡一杯酒¶
西出陽關無故人¶
樂府詩集卷第八十¶
　　　　　　　東吳毛晉訂正　男扆再訂¶
