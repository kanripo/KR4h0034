# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:55.045935
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 41
#+PROPERTY: FILE SB04n0332-041樂府詩集-卷第四十一.
<pb:KR4h0034_SBCK_041-1a>¶
樂府詩集巻第四十一¶
　　　　　　　太原　郭茂倩　編次¶
　　相和歌辭¶
　　　楚調曲¶
　　　　　古今樂録曰王僧䖍技録楚調曲有白頭¶
　　　　　吟行泰山吟行梁甫吟行東武琵琶吟行¶
　　　　　怨詩行其器有笙笛弄節琴筝琵琶瑟七¶
　　　　　種張永録云未歌之前有一部&KR0076;又在弄¶
　　　　　後又有但曲七曲廣陵&KR0652;黄老彈飛引大¶
　　　　　胡笳鳴小胡笳鳴鵾雞游&KR0076;流楚窈窕竝¶
　　　　　琴筝笙筑之曲王録所無也其廣陵&KR0652;一¶
<pb:KR4h0034_SBCK_041-1b>¶
一　曲今不傳¶
　　　　白頭吟二首五觧　古　辭¶
　　　　　古今樂錄曰王僧䖍技錄曰白頭吟行歌¶
　　　　　古皚如山上雪篇西京雜記曰司馬相如¶
　　　　　將聘茂陵人女為妾卓文君作白頭吟以¶
　　　　　自絶相如乃止樂府觧題曰古辭云皚如¶
　　　　　山上雪皎若雲間月又云願得一心人白¶
　　　　　頭不相離始言良人有兩意故來與之相¶
　　　　　决絶次言别於溝水之上叙其本情終言¶
　　　　　男兒重意氣何用於錢刀若宋鮑照直如¶
　　　　　朱絲繩陳張正見平生懐直道唐虞世南¶
<pb:KR4h0034_SBCK_041-2a>¶
　　　　　氣如幽徑蘭皆自傷清直芬馥而遭鑠金¶
　　　　　玷玉之&KR0618;君恩以薄與古文近焉一說云¶
　　　　　白頭吟疾人相知以新間舊不能至於白¶
　　　　　首故以為名唐元稹又有决絶詞亦出於¶
　　　　　此¶
皚如山上雪皎若雲間月聞君有雨意故來相决絶(解/一)¶
平生共城中何嘗斗酒㑹今日斗酒㑹朙旦溝水頭蹀¶
&KR0604;御溝上溝水東西流(解/二)郭東亦有樵郭西亦有樵兩¶
樵相推與無親爲誰驕(解/三)淒淒重淒淒嫁娶亦不啼願¶
得一心人白頭不相離(解/四)竹竿何嫋嫋魚尾何離簁男¶
兒欲相知何用錢刀為ခ如(有五字/如字下或)馬噉萁川上髙¶
<pb:KR4h0034_SBCK_041-2b>¶
士嬉今日相對樂延年萬嵗期(觧/五)¶
　　　　　　右一曲晉樂所奏¶
皚如山上雪皎若雲間月聞君有兩意故來相决絶今¶
日斗酒㑹朙旦溝水頭躞蹀御溝上溝水東西流淒淒¶
復淒淒嫁娶不須啼願得一心人白頭不相離竹竿何¶
嫋嫋魚尾何簁簁男兒重意氣何用錢刀為¶
　　　　　　右一曲本辭¶
　　　　白頭吟　鮑　照¶
直如朱絲繩清如玉壺氷何慙宿昔意猜恨坐相仍人¶
情賤恩舊世路逐衰興毫髮一為瑕丘山不可勝食苖¶
實碩䑕㸃白信蒼蠅鳧鵠逺成羙薪芻前見凌申黜褒¶
<pb:KR4h0034_SBCK_041-3a>¶
女進班去趙姬升周王日淪惑漢帝益嗟稱心賞固難¶
恃貌恭豈易憑古來共如此非君獨撫膺¶
　　　　同前　張正見¶
平生懐直道桂松比真風語黙妍&KR0214;際沈浮毁譽中讒¶
新恩易盡情去寵難終彈珠金市側抵玉舂山東含香¶
老顏駟執㦸異揚雄惆悵崔亭伯幽憂馮敬通王嬙沒¶
故塞班女棄深宫春苔封履跡秋葉奪妝紅顔如花落¶
槿鬢似雪飄蓬此時積(即/一作)長歎傷年誰復同¶
　　　　同前　劉希夷¶
洛陽城東桃李花飛來飛去落誰家洛陽女兒惜顔色¶
行逢落花長歎息今年花落顔色改朙年花開復誰在¶
<pb:KR4h0034_SBCK_041-3b>¶
已見松柏摧為薪更聞桑田變成海古人無復洛城東¶
今人還對洛花風年年歳嵗花相似嵗嵗年年人不同¶
寄言全盛紅顔子須憐半死白頭翁此翁白頭真可憐¶
伊昔紅顔羙少年公子王孫芳樹下清歌妙舞落花前¶
光禄池臺文錦繡將軍樓閣畫神仙一朝臥病無人識¶
三春行樂在誰邉宛轉蛾眉能幾時須臾白髮亂如絲¶
但看舊來歌舞地唯有黄昬鳥雀悲¶
　　　　同前二首　李　白¶
錦水東北流波蕩雙鴛鴦雄巢漢宫樹雌弄秦草芳寧¶
同萬死碎綺翼不忍雲間兩分張此時阿嬌正嬌妬獨¶
坐長門愁日𦱤但願君恩顧妾深豈惜黄金將買賦(作/一)¶
<pb:KR4h0034_SBCK_041-4a>¶
(賦/買詞)相如作賦得黄金丈夫好新多異心一朝將聘茂¶
陵女文君因贈(賦/一作)白頭吟東流不作西歸水落花辭¶
條歸故林兔絲固無情随風任顛倒誰使女蘿枝而來¶
彊縈抱兩草猶一心人心不如草莫巻龍鬚席從他生¶
網絲且㽞琥珀枕或有夢來時覆水再收豈滿杯棄妾¶
已去難重回古時得意不相負祗今唯見青陵臺¶
錦水東流碧波蕩雙鴛鴦雄巢漢宫樹雌弄秦草芳相¶
如去蜀謁武帝赤車駟馬生輝光一朝再覽大人作萬¶
乘忽欲凌雲翔聞道阿嬌失恩寵千金買賦要君王相¶
如不憶貧賤日官髙金多聘私室茂陵姝子皆見求文¶
君歡愛從此畢淚如雙泉水行堕紫羅襟五更雞三唱¶
<pb:KR4h0034_SBCK_041-4b>¶
清晨白頭吟長吁不整綠雲鬢仰訴青天哀怨深城崩¶
杞梁妻誰道土無心東流不作西歸水落花辭枝羞故¶
林頭上玉鷰釵是妾嫁時物贈君表相思羅䄂幸時拂¶
莫巻龍鬚席從他生網絲且畱琥珀枕還有夢來時鷫¶
鸘裘在錦屏上自君一挂無由披妾有秦樓鏡照心勝¶
照井願持照新人雙對可憐影覆水却収不滿杯相如¶
還謝文君回古來得意不相負祗今唯有青陵臺¶
　　　　同前　張　籍¶
請君膝上琴彈我白頭吟憶昔君前嬌笑語兩情宛轉¶
如縈素宫中為我起髙樓更聞華池種芳樹春天百草¶
秋始衰棄我不待白頭時羅襦玉珥色未暗今朝已道¶
<pb:KR4h0034_SBCK_041-5a>¶
不相宜揚州青銅作朙鏡暗中持照不見影人心囘互¶
自無窮眼前好惡那能定君恩已去若再返菖蒲花生¶
月長滿¶
　　　　反白頭吟　白居易¶
　　　　　鮑照作白頭吟白居易反其致為反白頭¶
　　　　　吟¶
炎炎者烈火營營者小蠅火不熱真玉蠅不㸃清氷此¶
苟無所受彼莫能相仍乃知物性中各有能不能古稱¶
怨報死則人有所懲懲淫或應可在道未為𢎞譬如蜩¶
鷃徒啾啾啅龍鵬宜當委之去寥廓髙飛騰豈能泥塵¶
下區區酬怨憎胡為坐自苦吞悲仍撫膺¶
<pb:KR4h0034_SBCK_041-5b>¶
　　　　决絶詞三首　元　稹¶
乍可為天上牽牛織女星不願為庭前紅槿枝七月七¶
日一相見故心終不移那能朝開𦱤飛去一任東西南¶
北吹分不兩相守恨不兩相思對靣且如此背靣當何¶
知春風撩亂伯勞語此時抛去時握手苦相問竟不言¶
後期君情旣决絶妾意已參差借如死生别安得長苦¶
悲¶
噫春氷之將泮何余懐之獨結有羙一人於焉曠絶一¶
日不見比一日於三年况三年之曠别水得風兮小而¶
已波筍在苞兮髙不見節矧桃李之當春競衆人之攀¶
折我自顧悠悠而若雲又安能保君皓皓之如雪感破¶
<pb:KR4h0034_SBCK_041-6a>¶
鏡之分朙覩淚㾗之餘血幸他人之旣不我先又安能¶
使他人之終不我奪已焉哉織女别黄姑一年一度暫¶
相見彼此隔河何事無¶
夜夜相抱眠幽懐尚沈結那堪一年事長遣一宵說但¶
感久相思何暇暫相恱虹橋薄夜成龍駕侵晨列生憎¶
野鵲往遲回死恨天雞識時節曙色漸曈曨華星次朙¶
滅一去又一年一年何時(可/一作)徹有此迢遞期不如生¶
死别天公隔是妬相憐何不便敎相决絶¶
　　　　泰山吟　陸　機¶
　　　　　古今樂録曰王僧䖍技録有泰山吟行今¶
　　　　　不歌樂府觧題曰泰山吟言人死精魄歸¶
<pb:KR4h0034_SBCK_041-6b>¶
　　　　　於泰山亦薤露蒿里之類也¶
泰山一何髙迢迢造天庭峻極周已逺曾雲鬱冥冥梁¶
甫亦有館蒿里亦有亭幽塗延萬鬼神房集百靈長吟¶
太山側慷慨激楚聲¶
　　　　同前　謝靈運¶
岱宗秀維岳崔崒刺雲天岞崿旣嶮巇觸石輒千眠登¶
封瘞崇壇降禪藏肅然石閭何晻藹朙堂祕靈篇¶
　　　　梁甫吟　諸葛亮¶
　　　　　古今樂録曰王僧䖍技録有梁甫吟行今¶
　　　　　不歌謝希逸琴論曰諸葛亮作梁甫吟陳¶
　　　　　武别傳曰武常騎驢牧羊諸家牧豎十數¶
<pb:KR4h0034_SBCK_041-7a>¶
　　　　　人或有知歌謡者武遂學太山梁甫吟幽¶
　　　　　州馬客吟及行路難之屬蜀志曰諸葛亮¶
　　　　　好為梁甫吟然則不起於亮矣李勉琴說¶
　　　　　曰梁甫吟曾子撰琴操曰曾子耕太山之¶
　　　　　下天雨雪凍旬月不得歸思其父母作梁¶
　　　　　山歌蔡邕琴頌曰梁甫悲吟周公越裳按¶
　　　　　梁甫山名在泰山下梁甫吟葢言人死葬¶
　　　　　此山亦葬歌也又有泰山梁甫吟與此頗¶
　　　　　同¶
步出齊城門遥望蕩隂里里中有三墓累累正相似問¶
是誰家墓田彊古冶子力能排南山文能絶地紀一朝¶
<pb:KR4h0034_SBCK_041-7b>¶
被讒言二桃殺三士誰能為此謀國相齊晏子¶
　　　　同前　陸　機¶
玉衡旣(固/一作)已驂羲和若飛凌四運尋環轉寒暑自相¶
懲冉冉年時𦱤迢迢天路徴招揺東北指大火西南升¶
悲風無絶響玄雲互相仍豐水憑川結霜露彌天凝年¶
命時相逝慶雲鮮克乗履信多愆期思順焉足憑愾愾¶
(慷愾/一作)臨川響非此孰為興哀吟梁甫巔慷慨獨撫膺¶
　　　　同前　沈　約¶
龍駕有馳䇿日御不停隂星籥亟迴變氣化坐盈侵寒¶
光稍𦕈𦕈秋塞日沉沉高窓灰餘火傾河駕騰參飈風¶
折𦱤草驚竿霣層林時雲靄空遠淵水結清深奔樞豈¶
<pb:KR4h0034_SBCK_041-8a>¶
易紐珠庭不可臨懐仁每多意履順孰能禁露清一唯¶
促緩志且移心哀歌步梁甫歎絶有遺音¶
　　　　同前　陸　瓊¶
臨淄佳麗地年少習名倡似笑脣朱動非愁睂翠揚掩¶
抑隨竿轉和柔㑹瑟張輕扇屢迴指飛塵亟繞梁寄言¶
諸葛相此曲作難忘¶
　　　　同前　李　白¶
長嘯梁甫吟何時見陽春君不見朝歌屠叟辭棘津八¶
十西來釣渭濱寧羞白髮照淥水逢時吐(壮/一作)氣思經¶
綸廣張三千六百鈞風雅暗與文王親大賢虎變愚不¶
測當年頗似尋常人君不見髙陽酒徒起草中長揖山¶
<pb:KR4h0034_SBCK_041-8b>¶
東隆凖公入門不拜(開說/一作)騁雄辯兩女輟洗來趨風東¶
下齊城七十二指麾楚漢如旋蓬狂生落拓尚如此何¶
况壯士當羣雄我欲攀龍見朙主雷公砰訇震天皷帝¶
㫄投壺多玉女三時大笑開電光倐爍晦冥起風雨閶¶
闔九門不可通以額叩闗閽者怒白日不照吾精誠杞¶
國無事憂天傾猰㺄磨牙競人肉騶虞不折生草莖手¶
接飛猱摶彫虎側足焦原未言苦智者可巻愚者豪世¶
人見我輕鴻毛力排南山三壯士齊相殺之費二桃吴¶
楚弄兵無劇孟亞夫咍爾為徒勞梁甫吟梁甫吟聲正¶
悲張公兩龍劒神物合有時風雲感㑹起屠釣大人&KR1160;¶
屼當安之¶
<pb:KR4h0034_SBCK_041-9a>¶
　　　　泰山梁甫行　曹　植¶
　　　　　樂府觧題曰曹植改泰山梁甫為八方¶
八方各異氣千里殊風雨劇哉邉海民寄身於草墅妻¶
子象禽獸行止依林阻柴門何蕭條狐兔翔我宇¶
　　　　東武吟行　陸　機¶
　　　　　古今樂録曰王僧䖍技録有東武吟行今¶
　　　　　不歌樂府觧題曰鮑照云主人且勿喧沈¶
　　　　　約云天徳深且曠傷時移事異榮華徂謝¶
　　　　　也左思齊都賦注云東武太山皆齊之土¶
　　　　　風&KR0076;歌謳吟之曲名也通典曰漢有東武¶
　　　　　郡今髙密諸城縣是也¶
<pb:KR4h0034_SBCK_041-9b>¶
投跡短世間髙步長生闈濯髮冒雲冠洗身被羽衣飢¶
從韓衆餐寒就佚女棲¶
　　　　同前　鮑　照¶
主人且勿諠賤子歌一言僕本寒鄉士出身䝉漢恩始¶
随(逄/一作)張校尉召募到河源後逐李輕車追虜出塞垣¶
密途亘萬里寧嵗猶七奔肌力盡鞍甲心思歴凉温將¶
軍旣下世部曲亦罕存時事一朝異孤績誰復論少壯¶
辭家去窮老還入門腰鎌刈葵藿倚杖牧雞豚昔如韝¶
上鷹今似檻中猿徒結千載恨空負百年怨棄席思君¶
幄疲馬戀君軒願垂晉主恵不愧田子魂¶
　　　　同前　沈　約¶
<pb:KR4h0034_SBCK_041-10a>¶
天徳深且曠人世賤而浮東枝裁拂景西壑已停輈逝¶
辭金門寵去飲玉池流霄轡一永矣俗累從此休¶
　　　　東武吟　李　白¶
好古咲流俗素聞賢逹風方希佐朙主長揖辭成功白¶
日在髙天囘光燭微躬恭承鳳凰詔歘起雲蘿中清切¶
紫霄逥優游丹禁通君王賜顔色聲價凌煙虹乘輿擁¶
翠葢扈從金城東寳馬麗絶景錦衣入新豐倚巖望松¶
雪對酒鳴絲桐因學揚子雲獻賦甘泉宫天書羙片善¶
清芬播無窮歸來入咸陽談笑皆王公一朝去金馬飄¶
落成飛蓬賔友日疎&KR0652;玉樽亦已空才力猶可倚(待/一作)¶
不慙世上雄閒作東武吟曲盡情未終書此謝知己吾¶
<pb:KR4h0034_SBCK_041-10b>¶
尋黄綺翁(尋釣翁/一作扁舟)¶
　　　　怨詩行　古　辭¶
　　　　　古今樂録曰怨詩行歌東阿王朙月照髙¶
　　　　　樓一篇王僧䖍技録曰荀録所載古為君¶
　　　　　一篇今不傳琴操曰卞和得玉璞以獻楚¶
　　　　　懐王王使樂正子治之曰非玉刖其右足¶
　　　　　平王立復獻之又以為欺刖其左足平王¶
　　　　　死子立復獻之乃抱玉而哭繼之以血荆¶
　　　　　山為之崩王使剖之果有寳乃封和為陵¶
　　　　　陽侯辭不受而作怨歌焉班媫妤怨詩行¶
　　　　　序曰漢成帝班媫妤失寵求供養太后於¶
<pb:KR4h0034_SBCK_041-11a>¶
　　　　　長信宫乃作怨詩以自傷託辭於紈扇云¶
　　　　　樂府觧題曰古詞云為君旣不易為臣良¶
　　　　　獨難言周公推心輔政二叔流言致有雷¶
　　　　　雨㧞木之變梁簡文十五頗有餘自言姝¶
　　　　　豔以讒見毁又曰持此傾城貌翻為不肖¶
　　　　　軀與古文意同而體異若傅休奕怨歌行¶
　　　　　云昭昭朝時日皎皎最朙月葢傷十五入¶
　　　　　君門一别終華髮不及偕老猶望死而同¶
　　　　　穴也¶
天徳悠且長人命一何促百年未幾時奄若風吹燭嘉¶
賔難再遇人命不可續齊度遊四方各繫太山録人間¶
<pb:KR4h0034_SBCK_041-11b>¶
樂未央忽然歸東嶽當須盪中情遊心恣所欲¶
　　　　同前二首七解　曹　植¶
朙月照髙樓流光正徘徊上有愁思婦悲歎有餘哀(觧/一)¶
借問歎者誰自云客子妻夫行踰十載賤妾常獨棲(觧/二)¶
念君過於渴思君劇於飢君為髙山柏妾為濁水泥(觧/三)¶
北風行蕭蕭烈烈入吾耳心中念故人淚堕不能止(觧/四)¶
沈浮各異路㑹合當何諧願作東北風吹我入君懐(觧/五)¶
君懐常不開賤妾當何依恩情中道絶流止任東西(觧/六)¶
我欲竟此曲此曲悲且長今日樂相樂别後莫相忘(觧/七)¶
　　　　　　右一曲晉樂所奏¶
朙月照髙樓流光正徘徊上有愁思婦悲歎有餘哀借¶
<pb:KR4h0034_SBCK_041-12a>¶
問歎者誰言是客子妻君行踰十年孤妾常獨棲君若¶
清路塵妾若濁水泥浮沈各異勢㑹合何時諧願為西¶
南風長逝入君懐君懐時不開妾心當何依¶
　　　　　　右一曲本辭¶
　　　　同前　梅　陶¶
庭植不材桺花育能鳴鶴𡔷枝遊畦畝棲釣一丘壑最¶
悅朝敷榮夕乗南音客畫立薄遊景暮宿漢隂魄庇身¶
䕃王猷罷蹇反幻迹¶
　　　　同前　僧孝休¶
朙月照髙樓含君千里光巷中情思滿斷絶孤妾腸悲¶
風盪帷帳瑶翠坐自傷妾心依天末思與浮雲長嘯歌¶
<pb:KR4h0034_SBCK_041-12b>¶
視秋草幽葉豈再揚𦱤蘭不待嵗離華能㡬芳願作張¶
女引流悲繞君堂君堂嚴且祕絶調徒飛揚¶
　　　　怨詩　阮　瑀¶
民生受天命漂若河中塵雖稱百齡壽孰能應此身猶¶
獲嬰凶禍流落(離/一作)恒苦辛¶
　　　　同前　陶　&KR0467;¶
天道幽且逺鬼神茫昧然結髮念善事僶俛五十(六九/一作)¶
年弱冠逢世阻始室喪其偏炎火屢焚如螟蜮恣中田¶
風雨縱横至収斂不盈廛夏日長抱飢寒夜無被眠造¶
夕思雞鳴及晨願鳥遷在已亦何怨(怨天/一作何)離憂悽目¶
前吁嗟身後名於我若浮煙慷慨激(獨/一作)悲歌鍾期信¶
<pb:KR4h0034_SBCK_041-13a>¶
為賢¶
　　　　同前　梁簡文帝¶
秋風與白團夲自不相安新人及故愛意氣豈能寛黄¶
金肘後鈴白玉桉前盤誰堪空對此還成無嵗寒¶
　　　　同前　劉孝威¶
退寵辭金屋見譴斥甘泉枕席秋風起房櫳朙月懸燭¶
避窓中影香𢌞爐上烟丹庭斜草逕素壁㸃苔錢歌起¶
蒲生曲樂奏下山&KR0076;新聲昔廣宴餘杯今自𫝊王嬙向¶
絶漠宗女入祁連雁書猶未返&KR0641;馬無歸年昭臺省媵¶
御曾坂無棄捐後薪隨復積前魚誰復憐¶
　　　　同前　張正見¶
<pb:KR4h0034_SBCK_041-13b>¶
新豐妖冶地遊俠競嬌奢池&KR0279;間羅綺桃李雜𤎆霞葢¶
影分連騎衣香合竝車艷粉驚飛蝶紅妝映落花舞衫¶
飄冶袖歌扇掩團紗玉床珠帳巻金樓鏡月斜還疑蕭¶
史鳳不及季倫家¶
　　　　同前二首　江　總¶
採桑歸路河流深憶昔相期柏樹林奈許新縑傷妾意¶
無由故劒動君心¶
新梅嫩桺未障羞情去思移那可畱團扇箧中言不分¶
纎腰掌上詎勝愁¶
樂府詩集巻第四十一　東呉毛晉訂正¶
<pb:KR4h0034_SBCK_041-14a>¶
