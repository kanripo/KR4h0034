# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:55.217191
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 45
#+PROPERTY: FILE SB04n0332-045樂府詩集-卷第四十五.
<pb:KR4h0034_SBCK_045-1a>¶
樂府詩集巻第四十五¶
　　　　　　　太原　郭茂倩　編次¶
　　清商曲辭¶
　　　呉聲曲辭¶
　　　　子夜春歌　王　翰¶
春氣滿林香春遊不可忘落花吹欲盡垂桺折還長桑¶
女淮南曲金鞍塞北裝行行小垂手日𦱤渭川陽¶
　　　　子夜冬歌　崔國輔¶
寂寥抱冬心裁羅又褧褧夜久頻挑燈霜寒翦刀冷¶
　　　　同前　嶭　耀¶
朔風扣羣木嚴霜凋百草借問月中人安得長不老¶
<pb:KR4h0034_SBCK_045-1b>¶
　　　子夜四時歌六首　郭元振¶
　　　　春歌二首¶
青樓含日光綠池起風色贈子同心花殷勤此何極¶
陌頭楊桺枝已被春風吹妾心正斷絶君懐那得知¶
　　　　秋歌二首¶
邀懽空佇立望美頻𢌞顧何時復採菱江中密相遇¶
避惡茱茰囊延年菊花酒與子結綢繆丹心此何有¶
　　　　冬歌二首¶
北極嚴氣昇南至溫風謝調絲競短歌拂枕憐長夜¶
帷横𩀱翡翠被巻兩鴛鴦婉態不自得宛轉君王牀¶
　　　子夜四時歌四首　李　白¶
<pb:KR4h0034_SBCK_045-2a>¶
　　　　春歌¶
秦地羅敷女採桑綠水邊素手青條上紅妝白日鮮蠶¶
飢妾欲去五馬莫畱連¶
　　　　夏歌¶
鏡湖三百里菡蓞發荷花五月西施採人看隘若耶廻¶
舟不待月歸去越王家¶
　　　　秋歌¶
長安一片月萬户擣衣聲秋風吹不盡總是玉關情何¶
日平胡虜良人罷遠征¶
　　　　冬歌¶
朙朝驛使發一夜絮征&KR0129;素手抽針冷那堪把翦刀裁¶
<pb:KR4h0034_SBCK_045-2b>¶
縫寄遠道幾日到臨洮¶
　　　子夜四時歌四首　陸龜䝉¶
　　　　春歌¶
山連翠羽屏草接𤎆華席望盡南飛鷰佳人斷信息(作/一)¶
(息/消)¶
　　　　夏歌¶
蘭眼擡露斜鶯脣映花老金龍傾漏盡玉井敲冰早¶
　　　　秋歌¶
涼漢清泬寥衰林怨風雨愁聽絡緯唱似與羇魂語¶
　　　　冬歌¶
南光走冷圭北籟號空木年年任霜霰不減篔簹綠¶
<pb:KR4h0034_SBCK_045-3a>¶
　　　　大子夜歌二首¶
歌謠數百種子夜最可憐慷慨吐清音朙轉出天然¶
絲竹發歌響假器揚清音不知歌謠妙聲勢出口心¶
　　　　子夜警歌二首¶
鏤椀傳綠酒雕鑪薫紫𤎆誰知苦寒調共作白雪弦¶
恃愛如欲進含羞出不前朱口發豔歌玉指弄嬌弦¶
　　　　子夜變歌三首¶
　　　　　宋書樂志曰六變諸曲皆因事制歌古今¶
　　　　　樂録曰子夜變歌前作持子送後作歡娯¶
　　　　　我送子夜警歌無送聲仍作變故呼為變¶
　　　　　頭謂六變之首也¶
<pb:KR4h0034_SBCK_045-3b>¶
人傳歡負情我自未常見三更開門去始知子夜變&KR0680;¶
嵗月如流邁春盡秋已至熒熒條上花零落何乃駛¶
嵗月如流邁行已及素秋蟋蟀吟堂前惆悵使儂愁¶
　　　　同前　王金珠¶
七綵紫金柱九華白玉梁但歌繞不去含吐有餘香&KR0680;¶
　　　　上聲歌八首　晉宋梁辭¶
　　　　　古今樂録曰上聲歌者此因上聲促柱得¶
　　　　　名或用一調或用無調名如古歌辭所言¶
　　　　　謂哀&KR0736;之音不及中和梁武因之改辭無¶
　　　　　復雅句¶
儂本是蕭草持作蘭桂名芬芳頓交盛感郎為上聲¶
<pb:KR4h0034_SBCK_045-4a>¶
郎作上聲曲柱促使弦哀譬如秋風急觸遇傷儂懐¶
初歌子夜曲改調促鳴筝四座暫寂静聽我歌上聲¶
三𡔷染烏頭聞𡔷白門裏擥裳抱履走何冥不輕紀¶
三月寒暖適楊桺可藏雀未言涕交零如何見君隔¶
新衫繡兩端(襠/一作)迮著羅裙裏行歩動微塵羅裙隨風¶
起¶
裲襠與郎著反繡持貯裏汗汙莫濺浣持許相存在¶
春月㬉何太生裙迮羅襪曖曖日欲冥從儂門前過¶
　　　　同前　王金珠¶
花色過桃杏名稱重金瓊名歌非下里含笑作上聲¶
　　　　歡聞歌¶
<pb:KR4h0034_SBCK_045-4b>¶
　　　　　古今樂録曰歡聞歌者晉穆帝升平初歌¶
　　　　　畢輒呼歡聞不以為送聲後因此為曲名¶
　　　　　今世用莎持乙子代之語稍訛異也¶
遙遙天無柱流漂萍無根單身如螢火持底報郎恩¶
　　　　同前　王金珠¶
豔豔金樓女心如玉池蓮持底報郎恩俱期遊梵天¶
　　　　歡聞變歌六首¶
　　　　　古今樂録曰歡聞變歌者晉穆帝升平中¶
　　　　　童子輩忽歌於道曰阿子聞曲終輒云阿¶
　　　　　子汝聞不無幾而穆帝崩禇太后哭阿子¶
　　　　　汝聞不聲既悽苦因以名之¶
<pb:KR4h0034_SBCK_045-5a>¶
金瓦九重墻玉壁珊瑚柱中夜來相尋喚歡聞不顧¶
歡來不徐徐陽窗都銳戸耶婆尚未眠肝心如推櫓¶
張罾不得魚魚不櫓罾歸君非鸕鷀鳥底爲守空池¶
刻木作班鷦有翅不能飛搖著帆檣上望見千里磯¶
鍥臂飲清血牛羊持祭天没命成灰土終不罷相憐¶
駛風何曜曜帆上牛渚磯帆作繖子張船如侣馬馳¶
　　　　同前　王金珠¶
南有相&KR0736;木合影復同心遊女不可求誰能識得音¶
　　　　前溪歌七首¶
　　　　　宋書樂志曰前溪歌者晉車騎將軍沈玩¶
　　　　　所制郗昻樂府解題曰前溪舞曲也¶
<pb:KR4h0034_SBCK_045-5b>¶
憂思出門倚逢郎前溪度莫作流水心引新都捨故¶
為家不鑿井檐㽍下前溪開穿亂漫下但聞林鳥啼¶
前溪滄浪映通波澄渌清聲弦傳不絶千載寄汝名永¶
與天地幷¶
逍遙獨桑頭北望東武亭黄瓜被山側春風感郎情¶
逍遙獨桑頭東北無廣親黄瓜是小草春風何足(處/一作)¶
歎憶汝涕交零¶
黄葛結蒙籠生在落溪邊花落逐水去何當順流還還¶
亦不復鮮¶
黄葛生爛熳誰能斷葛根寜斷嬌兒乳不斷郎殷勤¶
　　　　同前　包朙月¶
<pb:KR4h0034_SBCK_045-6a>¶
當曙與未曙百鳥啼窗前獨眠抱被歎憶我懐中儂單¶
情何時𩀱¶
　　　　阿子歌三首¶
　　　　　宋書樂志曰阿子歌者亦因升平初歌云¶
　　　　　阿子汝聞不後人演其聲為阿子歡聞二¶
　　　　　曲樂苑曰嘉興人養鴨兒鴨兒既死因有¶
　　　　　此歌未知孰是¶
阿子復阿子念汝好顔容風流世希有窈窕無人𩀱¶
春月故鴨啼獨雄顛倒落工知悅弦死故來相尋博¶
野田草欲盡東流水又&KR0842;念我𩀱飛鳧飢渇常不飽¶
　　　　同前　王金珠¶
<pb:KR4h0034_SBCK_045-6b>¶
可憐𩀱飛鳧飛集野田頭飢食野田草渇飲清河流¶
　　　　丁督䕶歌五首　宋武帝¶
　　　　　一曰阿督護宋書樂志曰督護歌者彭城¶
　　　　　内史徐逵之為魯軌所殺宋髙祖使府内¶
　　　　　直督護丁旿收斂殯埋之逵之妻髙祖長¶
　　　　　女也呼旿至閣下自問殮送之事每問輒¶
　　　　　歎息曰丁督護其聲哀切後人因其聲廣¶
　　　　　其曲焉唐書樂志曰丁督䕶晉宋間曲也¶
　　　　　今歌是宋武帝所製云¶
督護北征去前鋒無不平朱門垂高蓋永世揚功名¶
洛陽數千里孟津流無極辛苦戎馬間别易會難得¶
<pb:KR4h0034_SBCK_045-7a>¶
督護北征去相送落星墟帆檣如芒檉督護今何渠¶
督護初征時儂亦惡聞許願作石尤風四面斷行旅¶
聞歡去北征相送直瀆浦只有淚可出無復情可吐¶
　　　　同前　王金珠¶
黄河流無極洛陽數千里轗軻戎旅間何由見歡子¶
　　　　同前　李　白¶
雲陽上征去兩岸饒商賈呉牛喘月時拖船一何苦水¶
濁不可飲壺漿半成土一唱都護歌心摧淚如雨萬人¶
鑿盤石無田逹江滸君看石芒碭掩淚悲千古¶
　　　　團扇郎六首¶
　　　　　古今樂録曰團扇郎歌者晉中書令王珉¶
<pb:KR4h0034_SBCK_045-7b>¶
　　　　　捉白團扇與嫂婢謝芳姿有愛情好甚篤¶
　　　　　嫂捶撻婢過苦王東亭聞而止之芳姿素¶
　　　　　善歌嫂令歌一曲當赦之應聲歌曰白團¶
　　　　　扇辛苦五流連是郎眼所見珉聞更問之¶
　　　　　汝歌何遺芳姿卽改云白團扇顦顇非㫺¶
　　　　　容羞與郎相見後人因而歌之¶
七寶畵團扇燦爛朙月光餉郎却暄暑相憶莫相忘¶
青青林中竹可作白團扇動搖郎玉手因風托方便¶
犢車薄不乗步行耀玉顔逢儂都共語起欲著夜半¶
團扇薄不搖窈窕搖蒲葵相憐中道罷定是阿誰非¶
御路薄不行窈窕決横塘團扇鄣白日面作芙蓉光¶
<pb:KR4h0034_SBCK_045-8a>¶
白練薄不著趣欲著錦衣異色都言好清白為誰施¶
　　　　同前¶
手中白團扇浄如秋團月清風任動生嬌聲任意發¶
　　　　同前¶
團扇復團扇持許自遮面憔悴無復理羞與郎相見¶
　　　　同前　張　祐¶
白團扇今來此去捐願得入郎手團圓郎眼前¶
　　　　同前　劉禹錫¶
團扇復團扇奉君清暑殿秋風入庭樹從此不相見上¶
有乘鸞女蒼蒼蟲綱遍朙年入懐袖别是(有/一作)機中練¶
　　　　七日夜女歌九首¶
<pb:KR4h0034_SBCK_045-8b>¶
三春怨離泣九秋欣期歌駕鸞行日時月朙濟長河¶
長河起秋雲漢渚風涼發含欣出霄路可咲向朙月¶
金風起漢曲素月朙河邊七章未成匹飛鷰(鸞/一作)起長¶
川¶
春離隔寒暑朙秋暫一會兩歎别日長𩀱情若飢渴¶
婉孌不終夕一别周年期桑蠶不作繭晝夜長懸絲¶
靈匹怨離處索居隔長河玄雲不應雷是儂啼歎歌¶
振玉下金堦拭眼矚星蘭惆悵登雲軺悲恨兩情殫¶
風驂不駕纓翼人立中庭簫管且停吹展我叙離情¶
紫霞𤎆翠葢斜月照綺窗銜悲握離袂易爾還年容¶
　　　　長史變歌三首¶
<pb:KR4h0034_SBCK_045-9a>¶
　　　　　宋書樂志曰長史變歌者晉司徒左長史¶
　　　　　王廞臨敗所制也¶
岀儂呉昌門清水綠碧色徘徊戎馬間求罷不能得¶
口和狂風扇心故清白節朱門前世榮千載表忠烈¶
朱桂結貞根芳芬(菲/一作)溢帝庭陵霜不改色枝葉永流¶
榮¶
　　　　黄生曲三首¶
黄生無誠信冥彊將儂期通夕出門望至曉竟不來¶
崔子信桑條餒去都餒還為歡復摧折命生絲髪間¶
松柏葉青蒨石榴花葳蕤迮置前後事歡今定憐誰¶
　　　　黄鵠曲四首¶
<pb:KR4h0034_SBCK_045-9b>¶
　　　　　列女傳曰魯陶嬰者魯陶朙之女也少寡¶
　　　　　養㓜孤無彊昆弟紡績為産魯人或聞其¶
　　　　　義將求焉嬰聞之恐不得免乃作歌朙已¶
　　　　　之不更二庭也其歌曰悲夫黄鵠之早寡¶
　　　　　兮七年不𩀱宛頸獨㝛兮不與衆同夜半¶
　　　　　悲鳴兮想其故雄天命早寡兮獨㝛何傷¶
　　　　　寡婦念此兮泣下數行鳴呼哀哉兮死者¶
　　　　　不可忘飛鳴尚然兮況於貞良雖有賢雄¶
　　　　　兮終不重行魯人聞之不敢復求按黄鵠¶
　　　　　本漢横吹曲名¶
黄鵠參天飛半道鬱徘徊腹中車輪轉君知思憶誰¶
<pb:KR4h0034_SBCK_045-10a>¶
黄鵠參天飛半道還哀鳴三年失羣侣生離傷人情¶
黄鵠參天飛凝翮争風囘高翔入玄闕時復乘雲頽¶
黄鵠參天飛半道還後渚欲飛復不飛悲鳴覓羣侣¶
　　　　碧玉歌三首¶
　　　　　樂苑曰碧玉歌者宋汝南王所作也碧玉¶
　　　　　汝南王妾名以寵愛之甚所以歌之¶
碧玉破瓜時郎為情顛倒芙蓉陵霜榮秋容故尚好¶
碧玉小家女不敢攀貴徳感郎千金意慙無傾城色¶
碧玉小家女不敢貴徳攀感郎意氣重遂得結金蘭¶
　　　　同前二首¶
碧玉破瓜時相為情顛倒感郎不羞郎囘身就郎抱¶
<pb:KR4h0034_SBCK_045-10b>¶
杏梁日始照蕙席歡未極碧玉奉金盃淥酒助花色¶
　　　　同前　李　暇¶
碧玉上宫妓出入千花林珠被玳瑁牀感郎情意深¶
　　　　桃葉歌三首¶
　　　　　古今樂録曰桃葉歌者晉王子敬之所作¶
　　　　　也桃葉子敬妾名縁於篤愛所以歌之隋¶
　　　　　書五行志曰陳時江南盛歌王獻之桃葉¶
　　　　　詞云桃葉復桃葉渡江不用檝但渡無所¶
　　　　　苦我自迎接汝後隋晉王廣伐陳置將桃¶
　　　　　葉山下及韓擒虎渡江大將任蠻奴至新¶
　　　　　亭以導北軍之應子敬獻之字也¶
<pb:KR4h0034_SBCK_045-11a>¶
桃葉映紅花無風自妸娜春花映何限感郎獨采我¶
桃葉復桃葉桃樹連桃根相憐兩樂事獨使我殷勤¶
桃葉復桃葉渡江不用檝但渡無所苦我自來迎接(作/一)¶
(接汝/我自迎)¶
　　　　同前¶
桃葉復桃葉渡江不待櫓風波了無常没命江南渡¶
　　　　長樂佳七首¶
小庭春映日四角佩琳琅玉枕龍鬚席郎暝首何當¶
雎鳩不集林體潔好清流貞節曜竒世長樂戲汀洲¶
鴛鴦翻碧樹皆以戲蘭渚寢食不相離長莫過時許¶
欲知長樂佳仲陵羅淑女媚蘭𩀱情諧¶
<pb:KR4h0034_SBCK_045-11b>¶
欲知長樂佳中陵羅雎鳩美死兩心齊¶
比翼交頸遊千載不相離偕情欣歡念長樂佳¶
欲知長樂佳仲陵羅背林前溪長相隨¶
　　　　同前¶
紅羅複斗帳四角垂朱璫玉枕龍鬚席郎眠何處牀¶
　　　　歡好曲三首¶
淑女總角時喚作小姑子容豔初春花人見誰不愛¶
窈窕上頭懽那得及破瓜但看脱葉蓮何如芙蓉花¶
逶迤總角年華豔星間月遙見情傾廷不覺喉中噦¶
樂府詩集卷第四十五　東吳毛晉訂正¶
