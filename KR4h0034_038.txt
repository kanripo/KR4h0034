# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:54.910649
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 38
#+PROPERTY: FILE SB04n0332-038樂府詩集-卷第三十八.
<pb:KR4h0034_SBCK_038-1a>¶
樂府詩集巻第三十八¶
　　　　　　　太原　郭茂倩　編次¶
　　相和歌辭¶
　　　瑟調曲¶
　　　　飲馬長城窟行　古　詞¶
　　　　　一曰飲馬行長城秦所築以備胡者其下¶
　　　　　有泉窟可以飲馬古辭云青青河畔草緜¶
　　　　　緜思逺道言征戍之客至於長城而飲其¶
　　　　　馬婦人思念其勤勞故作是曲也酈道元¶
　　　　　水經注曰始皇二十四年使太子扶蘇與¶
　　　　　䝉恬築長城起自臨洮至于碣石東暨遼¶
<pb:KR4h0034_SBCK_038-1b>¶
　　　　　海西竝隂山凡萬餘里民怨勞苦故楊泉¶
　　　　　物理論曰秦築長城死者相屬民歌曰生¶
　　　　　男慎勿舉生女哺用脯不見長城下尸骸¶
　　　　　相支拄其寃痛如此今白道南谷口有長¶
　　　　　城自城北出有髙坂𠊓有土穴出泉挹之¶
　　　　　不窮歌録云飲馬長城窟信非虗言也樂¶
　　　　　府觧題曰古詞傷良人逰蕩不歸或云蔡¶
　　　　　邕之辭若魏陳琳辭云飲馬長城窟水寒¶
　　　　　傷馬骨則言秦人苦長城之役也廣題曰¶
　　　　　長城南有溪坂上有土窟窟中泉流漢時¶
　　　　　將士征塞北皆飲馬此水也按趙武靈王¶
<pb:KR4h0034_SBCK_038-2a>¶
　　　　　旣襲胡服自代竝隂山下至髙闕爲塞山¶
　　　　　下有長城武靈王之所築也其山中斷望¶
　　　　　之若雙闕所謂髙闕者焉古今樂錄曰王¶
　　　　　僧䖍技錄云飲馬行今不歌¶
青青河畔草緜緜思逺道逺道不可思宿昔夢見之夢¶
見在我𠊓忽覺在他鄉他鄉各異縣展轉不相見枯桑¶
知天風海水知天寒入門各自媚誰肯相爲言客從逺¶
方來遺我雙鯉魚呼兒烹鯉魚中有尺素書長跪讀素¶
書書中竟何如上言加飡飯下言長相憶¶
　　　　同前　魏文帝¶
浮舟横大江討彼犯荆虜武將齊貫甲征人伐金𡔷長¶
<pb:KR4h0034_SBCK_038-2b>¶
㦸十萬隊幽冀百石弩發機若雷電一發連四五¶
　　　　同前　陳　琳¶
飲馬長城窟水寒傷馬骨往謂長城吏慎莫稽畱太原¶
卒官作自有程舉築諧汝聲男兒寧當格鬬死何能怫¶
鬱築長城長城何連連連連三千里邉城多徤少内舎¶
多寡婦作書與内舎便嫁莫畱住善事新姑嫜時時念¶
我故夫子報書往邉地君今出語一何鄙身在禍難中¶
何為稽畱他家子生男慎莫舉生女哺用脯君獨不見¶
長城下死人骸骨相撑拄結髮行事君慊慊心意闗邉¶
地苦賤妾何能乆自全¶
　　　　同前　傅　𤣥¶
<pb:KR4h0034_SBCK_038-3a>¶
青青河邉草悠悠萬里道草生在春時逺道還有期春¶
至草不生期盡歎無聲感物懐思心夢想發中情夢君¶
如鴛鴦比翼雲間翔旣覺寂無見曠如參與商河洛自¶
用固不如中岳安回流不及反浮雲往自還悲風動思¶
心悠悠誰知者懸景無停居忽如馳駟馬傾耳懐音響¶
轉目淚雙堕生存無㑹期要君黃泉下¶
　　　　同前　陸　機¶
驅馬陟隂山山髙(隂/一作)馬不前往問隂山&KR0049;勁虜在燕¶
然戎車無停軌旌斾屢徂遷仰憑積雪巖俯渉堅冰川¶
冬來秋未反去家邈以緜獫狁亮未夷征人豈徒旋末¶
徳争先鳴凶器無兩全師克薄賞行軍沒微軀捐將遵¶
<pb:KR4h0034_SBCK_038-3b>¶
甘陳迹收功單于旃振旅勞歸士受爵槀街傳¶
　　　　同前　沈　約¶
介馬渡龍堆塗縈馬屢廻前訪昌海驛雜種宼輪臺旌¶
幕巻烟雨徒御犯氷埃¶
　　　　同前　陳後主¶
征馬入他鄉山花此夜光離羣嘶向影因風屢動香月¶
色含城暗秋聲雜塞長何以酬君子馬草報疆&KR0163;¶
　　　　同前　張正見¶
秋草朔風驚飲馬出長城羣驚還怯飲地險更冝行傷¶
氷斂凍足畏冷急寒聲無因度吴坂方復入羌城¶
　　　　同前　王　褒¶
<pb:KR4h0034_SBCK_038-4a>¶
北走長安道征騎每經過戰垣臨八陣旌門對兩和屯¶
兵戍隴北飲馬𠊓城阿雪深無復道氷合不生波塵飛¶
連陣聚沙平騎跡多昬昬隴坻月耿耿霧中河羽林猶¶
角觝將軍尚雅歌臨戎常㧞劒蒙險屢提戈秋風鳴馬¶
首薄暮欲如何¶
　　　　同前　尚法師¶
長城征馬度橫行且勞羣入氷穿凍水飲浪聚流文澄¶
鞍如漬月照影若流雲别有長松氣自觧逐將軍¶
　　　　同前　隋煬帝¶
肅肅秋風起悠悠行萬里萬里何所行横漠築(■/一作)長¶
城豈台小子智先聖之所營樹兹萬世䇿安此億兆生¶
<pb:KR4h0034_SBCK_038-4b>¶
詎敢憚焦思高枕於上京北河秉武節千里巻戎旌山¶
川互出没原野窮超忽摐金止行陣鳴𡔷興士卒千乘¶
萬騎動飲馬長城窟秋昬塞外雲霧暗關山月緣巖驛¶
馬上乘空烽火發借問長安候單于入朝謁濁氣静天¶
山晨光照髙關釋兵仍振旅要荒事方舉飲至告言旋¶
功歸清廟前¶
　　　　同前　唐太宗¶
塞外悲風切交河水已結瀚海百重波隂山千里雪迥¶
戍危烽火層巒引髙節悠悠巻斾旌飲馬出長城寒沙¶
連騎迹朔吹斷邉聲胡塵清玉塞羌笛韻金鉦絶漠干¶
戈戢車徒振原隰都尉反龍堆將軍旋馬邑揚麾氛霧¶
<pb:KR4h0034_SBCK_038-5a>¶
静紀石功名立荒裔一戎衣雲臺凱歌入¶
　　　　同前　虞世南¶
馳馬渡河干流深馬渡難前逄錦車使都䕶在樓蘭輕¶
騎猶衘勒疑兵尚觧鞍温池(■/一作)下絶澗棧道接危巒¶
拓地勲未賞亾城律詎寛有月闗猶暗經春隴尚寒雲¶
昬無復影氷合不聞湍懐君不可遇聊持報一飡¶
　　　　同前　袁　朗¶
朔風動秋草清蹕長安道長城連不窮所以隔華戎規¶
模唯聖作荷負曉成功鳥庭已向内龍荒更鑿空玉闗¶
塵巻静金微路已通湯征隨北怨舜詠起南風畫野功¶
初立綏邉事云集朝服踐狼居凱歌旋馬邑山響傳鳯¶
<pb:KR4h0034_SBCK_038-5b>¶
吹霜華藻瓊鈒屬國擁節歸單于欵闗入日落寒雲起¶
驚河被原隰零落葉已寒河流清且急四時徭役盡千¶
載干戈戢太平今若斯汗馬竟無施唯當事筆硯歸去¶
草封禪¶
　　　　同前　王　瀚¶
長安少年無遠圖一生惟羡執金吾騏驎前殿拜天子¶
走馬為君西擊胡胡沙獵獵吹人面漢虜相逄不相見¶
遥聞鼙𡔷動地來傳道單于夜猶戰此時顧恩寧顧身¶
為君一行摧萬人壯士揮戈回白日單于濺血染朱輪¶
回來飲馬長城窟長城道𠊓多白骨問之耆老何代人¶
云是秦王築城卒黃昬塞北無人烟鬼哭啾啾聲沸天¶
<pb:KR4h0034_SBCK_038-6a>¶
無罪見誅功不賞孤魂流落此城邉當昔秦王按劒起¶
諸侯膝行不敢視富國彊兵二十年築怨興徭九千里¶
秦王築城何太愚天寳亾秦非北胡一朝禍起蕭墻内¶
渭水咸陽不復都¶
　　　　同前　王　建¶
長城窟長城窟邉多馬骨古來此地無井泉頼得秦家¶
築城卒征人飲馬愁不回長城變作望鄉堆蹄跡未乾¶
人去近續後馬來泥汙盡枕弓睡着待水生不見隂山¶
在前陣馬蹄足脫裝馬頭徤兒戰死誰封侯¶
　　　　同前　僧子蘭¶
游客長城下飲馬長城窟馬嘶聞水腥為浸征人骨豈¶
<pb:KR4h0034_SBCK_038-6b>¶
不是流泉終不成潺湲洗盡骨上土不洗骨中寃骨若¶
不流水四海有還魂空流嗚咽聲聲中疑是言¶
　　　　青青河畔草　王　融¶
容容寒烟起翹翹望行子行子殊未歸寤寐若容輝夜¶
中心愛促覺後阻河曲河曲萬里餘情交襟袖疎珠露¶
春華返璿霜秋照晚入室怨蛾睂情歸為誰婉¶
　　　　同前　沈　約¶
漠漠牀上塵心中憶故人故人不可憶中夜長歎息歎¶
息想容儀不言長别離别離稍已久空牀寄酒杯¶
　　　　同前　何　遜¶
春蘭已應好折花望逺道秋夜苦復長抱枕向空牀吹¶
<pb:KR4h0034_SBCK_038-7a>¶
臺下促節不言於此别歌筵掩團扇何時一相見&KR0076;絶¶
(斷/一作)猶依軫葉落裁下枝即此雖云别方我未成離¶
　　　　同前　梁武帝¶
幕幕繡戸絲悠悠懐昔期昔期乆不歸鄉國曠音輝音¶
輝空結遲半寢覺如至旣寤了無形與君隔平生月以¶
雲掩光葉似霜摧老當途競自容莫肯為妾道¶
　　　　同前　荀　昶¶
熒熒山上火苕苕隔隴左隴左不可至精爽通寤寐寤¶
寐衾幬同忽覺在他邦他邦各異邑相逐不相及迷墟¶
在望烟木落知氷堅升朝各自進誰肯相攀牽客從北¶
方來遺我端弋綈命僕開弋綈中有隐起珪長跪讀隐¶
<pb:KR4h0034_SBCK_038-7b>¶
珪辭苦聲亦悽上言各努力下言長相懐¶
　　　　泛舟横大江　梁簡文帝¶
　　　　　魏文帝飲馬長城窟行曰泛舟横大江因¶
　　　　　以為題也¶
滄波白日暉遊子出王畿㫄望重山轉前觀逺帆稀廣¶
水浮雲吹江風引夜衣旅雁同洲宿寒鳧夾浦飛行客¶
誰多病當念早旋歸¶
　　　　同前　張正見¶
大江脩且濶楊舲度回磯波中畫鷁涌帆上錦花飛舟¶
移歴浦月櫂舉溼春衣王孫客若逺詎待送將歸¶
　　　　上畱田行　魏文帝¶
<pb:KR4h0034_SBCK_038-8a>¶
　　　　　古今樂録曰王僧䖍技錄有上畱田行今¶
　　　　　不歌崔豹古今注曰上畱田地名也人有¶
　　　　　父母死不字其孤弟者隣人為其弟作悲¶
　　　　　歌以風其兄注曰上畱田樂府廣題曰葢¶
　　　　　漢世人也云里中有啼兒似類親父子回¶
　　　　　車問啼兒慷慨不可止¶
居世一何不同上畱田富人食稻與粱上畱田貧子食¶
糟與糠上畱田貧賤亦何傷上畱田禄命懸在蒼天上¶
畱田今爾歎息將欲誰怨上畱田¶
　　　　同前　陸　機¶
嗟行人之藹藹駿馬陟原風馳輕舟汎川雷邁寒往暑¶
<pb:KR4h0034_SBCK_038-8b>¶
來相尋零雪霏霏集宇悲風徘徊入襟嵗華冉冉方除¶
我思纒綿未紓感時悼逝悽如¶
　　　　同前　謝靈運¶
薄遊出彼東道上畱田薄遊出彼東道上畱田循聽一¶
何矗矗上畱田澄川一何皎皎上畱田悠哉逷矣征夫¶
上畱田悠哉逷矣征夫上畱田兩服上阪電遊上畱田¶
舫舟下遊颷驅上畱田此别旣久無適上畱田此别旣¶
乆無適上畱田寸心繫在萬里上畱田尺素遵此千夕¶
上畱田秋冬迭相去就上畱田秋冬迭相去就上畱田¶
素雪紛紛鶴委上畱田清風颷颷入袖上畱田嵗云暮¶
矣增憂上畱田嵗云暮矣增憂上畱田誠知運來詎抑¶
<pb:KR4h0034_SBCK_038-9a>¶
上畱田熟視年往莫畱上畱田¶
　　　　同前　梁簡文帝¶
正月土膏初欲發天馬照耀動農祥田家斗酒羣相勞¶
為歌長安金鳯凰¶
　　　　同前　李　白¶
行至上畱田孤墳何峥嶸積此萬古恨春草不復生悲¶
風四邉來腸斷白楊聲借問誰家地埋沒蒿里塋古老¶
向余言言是上畱田蓬科馬鬛今已平昔之弟死兄不¶
葬他人於此舉銘旌一鳥死百鳥鳴一獸走百獸驚恒¶
山之禽别離苦欲去廻翔不能征田氏倉卒骨肉分青¶
天白日摧紫荆交柯之木本同形東枝顦顇西枝榮無¶
<pb:KR4h0034_SBCK_038-9b>¶
心之物尚如此參啇胡乃尋天兵孤竹延陵讓國揚名¶
髙風緬邈穨波激清尺布之謡塞耳不能聽¶
　　　　同前　僧貫休¶
父不父兄不兄上畱田蝥賊生徒陟崗淚峥嶸我欲使¶
諸凡鳥雀盡變為鶺鴒我欲使諸凡草木盡變為田荆¶
隣人歌隣人歌古風清清風生¶
　　　　新城安樂宫　梁簡文帝¶
　　　　　古今樂錄曰王僧䖍技録有新城安樂宫¶
　　　　　行今不歌樂府觧題曰新城安樂宫行備¶
　　　　　言雕飾刻斲之羙也¶
遥看雲霧中刻桷映丹紅珠簾通晚日金華拂夜風欲¶
<pb:KR4h0034_SBCK_038-10a>¶
知歌管處來過安樂宫¶
　　　　同前　隂　鏗¶
新宫實壯哉雲裏望樓臺迢遞翔鵾仰聯翩賀燕來重¶
寒露簷宿返景夏蓮開砌石披新錦花梁畫早梅欲知¶
安樂盛歌管雜塵埃¶
　　　　同前　陳子良¶
春色照蘭宫秦女且牕中桺葉來睂上桃花落臉紅拂¶
塵開扇匣巻帳却薫籠衫薄偏增日裙輕更畏風¶
　　　　安樂宫　李　賀¶
&KR0055;(漆/一作)井桐烏起尚復牽清水未盥邵陵王瓶中弄長¶
翠新城安樂宫宫如鳯凰翅歌迴蠟板鳴大綰提壺使¶
<pb:KR4h0034_SBCK_038-10b>¶
(提壺伎/一作左綰)綠繁悲水曲茱茰别秋子¶
　　　　婦病行　古　辭¶
婦病連年累嵗傳呼丈人前一言當言未及得言不知¶
淚下一何翩翩屬累君兩三孤子莫我兒飢且寒有過¶
慎莫笡笞行當折揺思復念之亂曰抱時無衣&KR0237;復無¶
裏閉門塞牖舎孤兒到市道逢親交泣坐不能起從乞¶
求與孤買餌對交啼泣淚不可止我欲不傷悲不能已¶
探懐中錢持授交入門見孤兒啼索其母抱徘徊空舎¶
中行復爾耳棄置勿復道¶
　　　　同前　江　㹅¶
窈窕懐貞室風流挾琴婦唯將角枕臥自影啼妝久羞¶
<pb:KR4h0034_SBCK_038-11a>¶
開翡翠帷&KR0568;對蒲萄酒深悲在縑素託意忘箕箒夫婿¶
府中趨誰能大垂手¶
　　　　孤兒行　古　辭¶
　　　　　孤子生行一曰孤兒行古辭言孤兒為兄¶
　　　　　嫂所苦難與乆居也歌録曰孤子生行亦¶
　　　　　曰放歌行樂府觧題曰鮑照放歌行云蓼¶
　　　　　蟲避葵堇言朝廷方盛君上好才何為臨¶
　　　　　歧相將去也¶
孤兒生孤子遇生命獨當苦父母在時乘堅車駕駟馬¶
父母已去兄嫂令我行賈南到九江東到齊與魯臘月¶
來歸不敢自言苦頭多蟣虱面目多塵大兄言辦飯大¶
<pb:KR4h0034_SBCK_038-11b>¶
嫂言視馬上髙堂行取殿下堂孤兒淚下如雨使我朝¶
行汲暮得水來歸手為錯足下無菲愴愴履霜中多蒺¶
藜㧞斷蒺藜腸月中愴欲悲淚下渫渫清涕纍纍冬¶
無複襦夏無單衣居生不樂不如早去下從地下黄泉¶
春氣動草萌芽三月蠶桑六月收𤓰將是瓜車來到還¶
家瓜車反覆助我者少啗瓜者多願還我蔕兄與嫂嚴¶
獨且急歸當興校計亂曰里中一何譊譊願欲寄尺書¶
將與地下父母兄嫂難與久居¶
　　　　放歌行　傅　玄¶
靈龜有枯甲神龍有腐鱗人無千嵗壽存質空相因朝¶
露尚移景促哉水上塵丘冡如履綦不識故與新髙樹¶
<pb:KR4h0034_SBCK_038-12a>¶
來悲風松栢垂威神曠野何蕭條顧望無生人但見孤¶
狸迹虎豹自成羣孤雛攀樹鳴離鳥何繽紛愁子多哀¶
心塞耳不忍聞長嘯淚雨下太息氣成雲¶
　　　　同前　鮑　照¶
蓼蟲避葵堇習苦不言非(一作)小人自齷齪安知曠士¶
懐雞鳴洛城裏禁門平旦開冠葢縱横至車騎四方來¶
素帶曵長飈華纓結逺埃日中安能止鍾鳴猶未歸夷¶
世不可逢賢君信愛才朙慮自天斷不受外嫌猜一言¶
分珪爵片善辭草莱豈伊白璧賜將起黃金臺今君有¶
何疾臨路獨遲回¶
　　　　同前　王昌齡¶
<pb:KR4h0034_SBCK_038-12b>¶
南渡洛陽津西望十二樓朙堂坐天子月朔朝諸侯清¶
樂動干門皇風被九州慶雲從東來泱漭抱日流昇平¶
貴論道文墨將何求有詔徴草澤微誠獻謀猷冠冕如¶
星羅拜揖曹與周望塵非吾事入賦且遲畱幸䝉國士¶
識因脫負薪裘今者放歌行以慰梁甫愁但營數斗禄¶
奉養母豐羞若得金膏遂飛雲亦可儔¶
樂府詩集巻第三十八¶
　　　　　　　東呉毛晉訂正　男扆再訂¶
