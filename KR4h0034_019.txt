# -*- mode: mandoku-view -*-
#+TITLE: 樂府詩集
#+DATE: 2015-09-23 10:32:22
#+PROPERTY: LASTPB  <md:KR4h0034_SBCK_018-1a>
#+PROPERTY: JUAN 19

¶¶
<md:KR4h0034_SBCK_019-1a>¶
<pb:KR4h0034_WYG_019-1a>
欽定四庫全書
　樂府詩集巻十九¶
　　　　　　　　　　　　宋　郭茂倩　輯
　¶　鼓吹曲辭¶
　　　晉鼔吹曲　　　　　　　　傅　𤣥¶
　　　　　晉書樂志曰武帝令傅元製鼓吹曲二十¶
　　　　　二篇以代魏曲一曰靈之祥二曰宣受命¶
　　　　　三曰征遼東四曰宣輔政五曰時運多難
<pb:KR4h0034_WYG_019-1b>
　　　　　六曰景龍飛七曰平玉衡八曰文皇綂百¶
　　　　　揆九曰因時運十曰惟庸蜀十一曰天序¶
　　　　　十二曰大晉承運期十三曰金靈運十四¶
　　　　　曰於穆我皇十五曰仲春振旅十六曰夏<md:KR4h0034_SBCK_019-1b>¶　　　　　苗田十七曰仲秋獮田十八曰順天道十¶
　　　　　九曰唐堯二十曰𤣥雲二十一曰伯益二¶
　　　　　十二曰釣竿¶
　　　　靈之祥
<pb:KR4h0034_WYG_019-2a>
　　　　　古朱鷺行古今樂録曰靈之祥言宣皇帝¶
　　　　　之佐魏猶虞舜之事堯也既有石瑞之徵¶
　　　　　又能用武以誅孟度之逆命也¶
靈之祥石瑞章旌金德出西方天降命授宣皇應期運¶
時龍驤繼大舜佐陶唐讚武文建帝綱孟氏叛據南疆¶
追有扈亂五常呉冦勁蜀虜彊交誓盟連遐荒宣赫怒¶
奮鷹揚震乾威曜電光陵九天䧟石城梟逆命拯有生<md:KR4h0034_SBCK_019-2a>¶萬國安四海寧
<pb:KR4h0034_WYG_019-2b>
　　　　宣受命¶
　　　　　古思翁翁行古今樂録曰宣受命言宣皇¶
　　　　　帝禦諸葛亮養威重運神兵亮震怖而死¶
宣受命應天機風雲時動神龍飛禦葛亮鎮雍梁邊境¶
安夷夏康務節事勤定傾攬英雄保持盈淵穆穆赫明¶
眀冲而泰天之經養威重運神兵亮乃震斃(一作/死)天下¶
寧¶
　　　　征遼東
<pb:KR4h0034_WYG_019-3a>
　　　　古艾而張行古今樂録曰征遼東言宣皇¶
　　　　帝陵大海之表討滅公孫淵而梟其首也<md:KR4h0034_SBCK_019-2b>¶征遼東敵失據威靈邁日域公孫既授首羣逆破膽咸¶
震怖朔北響應海表景附武功赫赫德雲布¶
　　　宣輔政¶
　　　　古上之回行古今樂録曰言宣皇帝聖道¶
　　　　深逺撥亂反正網羅文武之才以定二儀¶
　　　　之序也
<pb:KR4h0034_WYG_019-3b>
宣皇輔政聖烈深撥亂反正從天心網羅文武才慎厥¶
所生所生賢遺教施安上治民化風移肇創帝基洪業¶
垂於鑠眀明時赫戲功濟萬世定二儀雲澤雨施海外¶
風馳¶
　　　時運多難<md:KR4h0034_SBCK_019-3a>¶　　　　古擁離行古今樂録曰時運多難言宣皇¶
　　　　帝致討呉方有征無戰也¶
時運多難道教痛天地變化有盈虛蠢爾呉蠻虎視江
<pb:KR4h0034_WYG_019-4a>
湖我皇赫斯致天誅有征無戰弭其圗天威橫被廓東¶
隅¶
　　　　景龍飛¶
　　　　　古戰城南行古今樂録曰景龍飛言景帝¶
　　　　　克明威教賞從夷逆祚隆無疆崇此洪基¶
　　　　　也¶
景龍飛御天威聰鑒𤣥察動與神明協機從之者顯逆¶
之者滅夷文教敷武功巍普被四海萬邦望風莫不來<md:KR4h0034_SBCK_019-3b>¶
<pb:KR4h0034_WYG_019-4b>
綏聖德潛斷先天弗違弗違祥享世永長猛以致寛道¶
化光赫眀眀祚隆無疆帝績惟期有命既集崇此洪基¶
　　　　平玉衡¶
　　　　　古巫山髙行古今樂録曰平玉衡言景帝¶
　　　　　一萬國之殊風齊四海之乖心禮賢養士¶
　　　　　而纂洪業也¶
平玉衡糺姦回萬國殊風四海乖禮賢養士羈御英雄¶
思心齊纂戎洪業崇皇階品物咸亨聖敬日躋聰鑒盡
<pb:KR4h0034_WYG_019-5a>
下情明明綜天機¶
　　　　文皇統百揆¶
　　　　　古上陵行古今樂録曰文皇綂百揆言文<md:KR4h0034_SBCK_019-4a>¶　　　　　皇帝始統百揆用人有序以敷太平之化¶
　　　　　也¶
文皇統百揆繼天理萬方武將鎮四隅英佐盈朝堂謀¶
言協秋蘭清風發其芳洪澤所漸潤礫石為珪璋大道¶
侔(一作/謀)五帝盛德踰三王咸光大上參天與地並(一作/¶至)
<pb:KR4h0034_WYG_019-5b>
化無内外無内外六合並康乂並康乂遘兹嘉㑹在昔¶
羲與農大晉德斯邁鎮征及諸州為蕃衛𤣥功濟四海¶
洪烈流萬世¶
　　　　因時運¶
　　　　　古将進酒行古今樂録曰因時運言文皇¶
　　　　　帝因時運變聖謀潛施解長蛇之交離羣<md:KR4h0034_SBCK_019-4b>¶　　　　　桀之黨以武濟文審其大計以邁其德也¶
因時運聖策施長虵交解羣桀離勢竆奔呉虎騎厲惟
<pb:KR4h0034_WYG_019-6a>
武進審大計時邁其徳清一世¶
　　　惟庸蜀¶
　　　　古有所思行古今樂録曰惟庸蜀言文皇¶
　　　　帝既平萬乗之蜀封建萬國復五等之爵¶
　　　　也¶
惟庸蜀建號天一隅劉備逆帝命禪亮承其餘擁衆數¶
十萬闚隙乗我虛驛騎進羽檄天下不遑居姜維屢冦¶
邊隴上為荒蕪文皇愍斯民歴世受辠辜外謨蕃屏臣
<pb:KR4h0034_WYG_019-6b>
内謀衆士夫爪牙應指授腹心獻(一作/同)良圗良圗協成<md:KR4h0034_SBCK_019-5a>¶文大(一作/乃)興百萬軍雷鼔震地起猛勢陵浮雲逋虜畏¶
天誅面縛造壘門萬里同風教逆命稱妾臣光建五等¶
紀綱天人¶
　　　　天序¶
　　　　　古芳樹行古今樂録曰天序言聖皇應歴¶
　　　　　受禪&KR0477;濟大化用人各盡其才也¶
天序歴應受禪承靈祜御羣龍勒螭虎𢎞濟大化英儁
<pb:KR4h0034_WYG_019-7a>
作輔眀明綂萬幾赫赫鎮四方咎繇稷契之疇協蘭芳¶
禮王臣覆兆民化之如天與地誰敢愛其身¶
　　　　大晉承運期¶
　　　　　古上邪行古今樂録曰大晉承運期言聖<md:KR4h0034_SBCK_019-5b>¶　　　　　皇應籙受圗化象神明也¶
大晉承運期德隆聖皇時清晏白日垂光應籙圗陟帝¶
位繼天正玉衡化行象神眀至哉道隆虞與唐元首敷¶
洪化百寮股肱並忠良民大康隆隆赫赫福祚盈無疆
<pb:KR4h0034_WYG_019-7b>
　　　　金靈運¶
　　　　　古君馬黄行古今樂録曰金靈運言聖皇¶
　　　　　踐祚致敬宗廟而孝道行於天下也¶
金靈運天符發聖徵見參日月惟我皇體神聖受魏禪¶
應天命皇之興靈有徵登大麓御萬乗皇之輔若闞虎¶
爪牙奮莫之禦皇之佐讚清化百事理萬邦賀神祇應¶
嘉瑞章恭享禮薦先皇樂時奏磬管鏘鼔淵淵鐘喤喤<md:KR4h0034_SBCK_019-6a>¶奠樽俎實玉觴神歆饗咸悦康宴孫子祐無疆大孝烝
<pb:KR4h0034_WYG_019-8a>
烝德教被萬方¶
　　　　於穆我皇¶
　　　　　古雉子行古今樂録曰於穆我皇言聖皇¶
　　　　　受命德合神明也¶
於穆我皇盛德聖且明受禪君世光濟羣生普天率土¶
莫不來庭顒顒六合内望風仰泰清萬國雍雍興頌聲¶
大化洽地平而天成七政齊玉衡惟平峨峨佐命濟濟¶
羣英夙夜乾乾萬幾是經雖治興匪荒寧謙道光冲不
<pb:KR4h0034_WYG_019-8b>
盈天地合德日月同榮赫赫煌煌曜幽冥三光克從扵¶
顯天垂景星龍鳳臻甘露宵零肅神祇祗上帝靈萬物<md:KR4h0034_SBCK_019-6b>¶戴自天効其成¶
　　　　仲春振旅¶
　　　　　古聖人出行古今樂録曰仲春振旅言大¶
　　　　　晉申文武之教畋獵以時也¶
仲春振旅大致民武教扵時日新師執提工執鼓巫作¶
從節有序盛矣允文允武蒐田表禡甲法誓遂圍禁獻
<pb:KR4h0034_WYG_019-9a>
社祭允以時明國制文武並用禮之經列車如戰大教¶
明古今誰能去兵大晉繼天濟羣生¶
　　　　夏苗田¶
　　　　　古臨髙&KR0279;行古今樂録曰夏苗田言大晉¶
　　　　　畋狩順時為苗除害也<md:KR4h0034_SBCK_019-7a>¶夏苗田連將徂軍國異容文武殊乃命羣吏撰車徒辨¶
其號名讚契書王軍啓八門行同上帝居時路建大麾¶
雲旗翳紫虛百官象其事疾則疾徐則徐回衡旋軫罷
<pb:KR4h0034_WYG_019-9b>
陳弊車獻禽享祠烝烝配有虞惟大晉德參兩儀化雲
敷¶
　　　　仲秋獮田¶
　　　　　古逺期行古今樂録曰仲秋彌田言大晉¶
　　　　　雖有文德不廢武事順時以殺伐也¶
仲秋彌田金德常剛凉風清且厲凝露結為霜白臧司¶
辰蒼隼時鷹揚猶尚父順天以殺伐春伐春秋時叙雷¶
霆挺(一作/振)威曜進退由征鼓致禽祀祊羽毛之用充軍
<pb:KR4h0034_WYG_019-10a>
府赫赫大晉德芬烈陵三五敷化以文雖治不廢武光<md:KR4h0034_SBCK_019-7b>¶宅四海永享天之祜¶
　　　　順天道¶
　　　　　古石畱行古今樂録曰順天道言仲冬大¶
　　　　　閲用武修文大晉之德配天也¶
順天道握神契三時示講武事冬大閲鳴鐲振鼓鐸旌¶
旗象虹霓文制其中武不窮武動軍誓衆禮成而義舉¶
三驅以崇仁進止不失其序兵卒練將如闞虎惟闞虎
<pb:KR4h0034_WYG_019-10b>
氣陵青雲觧圍三面殺不殄羣偃旌麾班六軍獻享烝¶
修典文嘉大晉德配天禄報功爵俟賢饗燕樂受茲百¶
禄嘉萬年¶
　　　　唐堯<md:KR4h0034_SBCK_019-8a>¶　　　　　古務成行古今樂録曰唐堯言聖皇陟帝¶
　　　　　位德化光四表也¶
唐堯諮務成謙謙德所興積漸終光大履霜致堅冰神¶
眀道自然河海猶可凝舜禹統百揆元凱以次升禪讓
<pb:KR4h0034_WYG_019-11a>
應天歴睿聖世相承我皇陟帝位平衡正凖繩德化飛¶
四表祥氣見其徵興王坐俟旦亾主(一作/國)恬(一作/主)自矜¶
致逺由近始覆簣成山陵披圗按先籍有其證靈液¶
　　　　𤣥雲¶
　　　　　古𤣥雲行古今樂録曰𤣥雲言聖皇用人¶
　　　　　各盡其材也¶
𤣥雲起丘山祥氣萬里㑹龍飛何蜿蜿鳳翔何翽翽昔<md:KR4h0034_SBCK_019-8b>¶在唐虞朝時見青雲際今親遊萬(一作/方)國流光溢天外
<pb:KR4h0034_WYG_019-11b>
鶴鳴在後園清音随風邁成湯隆顯命伊摰來如飛周¶
文獵渭濵遂載呂望歸符合如影響先天天弗違輟耕¶
綜時綱解褐衿天維元功配二王芬馨世所稀我皇秩¶
羣才洪烈何巍巍桓桓征四表濟濟理萬幾神化感無¶
方髦才盈帝畿丕顯惟昧旦日新孔所咨茂哉明聖(一/作)¶
(人/)德日月同光輝¶
　　　　伯益¶
　　　　　古黄爵行古今樂録曰伯益言赤烏䘖書
<pb:KR4h0034_WYG_019-12a>
　　　　　有周以興今聖皇受命神雀來也¶
伯益佐舜禹職掌山與川德侔十六相思心入無間智<md:KR4h0034_SBCK_019-9a>¶理周萬物下知衆鳥言黄雀應清化翔集何翩翩和鳴¶
棲庭樹徘徊雲日間夏桀為無道宻網施山河酷祝振¶
纎網當奈黄雀何殷湯崇天德去其三面羅逍遥羣飛¶
來鳴聲乃復和朱雀作南宿鳳凰綂羽羣赤烏䘖書至¶
天命瑞周文神雀今來遊為我受命君嘉祥致天和膏¶
澤降青雲蘭風發芳氣闔世同其芬
<pb:KR4h0034_WYG_019-12b>
　　　　釣竿¶
　　　　　古釣竿行古今樂録曰釣竿言聖皇德配¶
　　　　　堯舜又有呂望之佐以濟天功致太平也¶
釣竿何冉冉甘餌芳且鮮臨川運思心微綸沉九淵太¶
公寶此術乃在靈祕篇機變随物移精妙貫未然游魚<md:KR4h0034_SBCK_019-9b>¶驚著釣潛龍飛戾天戾天安所至撫翼翔太清太清一¶
何異兩儀出渾成玉衡正三辰造化賦羣形退願輔聖¶
君與神合其靈我君𢎞逺略天人不足并天人初幷時
<pb:KR4h0034_WYG_019-13a>
昧昧何芒芒日月有徵兆文象興二皇蚩尤亂生民黄¶
帝用兵征萬方逮夏禹而德衰三代不及虞與唐我皇¶
聖德配堯舜受禪及祚享天祥率土䝉祐靡不肅庻事¶
康庻事康穆穆明明荷百禄保無極永泰平¶
　　　晉凱歌二首　　　　　　　張　蕐¶
　　　　命將出征歌¶
重蕐隆帝道戎蠻或不賓徐夷興有周鬼方亦違殷今¶
在盛明世宼虐動四垠豺狼染牙爪羣生號穹旻元帥<md:KR4h0034_SBCK_019-10a>¶
<pb:KR4h0034_WYG_019-13b>
統方夏出車撫凉秦衆貞必以律臧否實在人威信加¶
殊類疎逖思自親單醪豈有味挾纊感至仁武功尚止¶
戈七德美安民逺跡由斯舉永世無風塵¶
　　　　勞還師歌¶
玁狁背天德構亂擾邦畿戎車震朔野羣帥贊皇威將¶
士齊心膂感義㤀其私積勢如鞹弩赴節如發機囂聲¶
動山谷金光耀素暉戎㦸陵勁敵武歩蹈横屍鯨鯢皆¶
授首北土永清夷昔往冐隆暑今來白雲霏征夫信勤
<pb:KR4h0034_WYG_019-14a>
瘁自古詠采薇收榮扵含爵燕喜在凱歸¶
　　　宋鼔吹鐃歌三首¶
　　　　　宋書樂志曰鼓吹鐃歌四篇今唯有上邪<md:KR4h0034_SBCK_019-10b>¶　　　　　等三篇其一篇闕古今樂録曰上邪曲四¶
　　　　　觧晚芝曲九觧漢曲有逺期疑是也艾如¶
　　　　　張三解沈約云樂人以音聲相傳訓詁不¶
　　　　　可復觧凡古樂錄皆大字是辭細字是聲¶
　　　　　聲辭合冩故致然爾
<pb:KR4h0034_WYG_019-14b>
大竭夜烏自云何來堂吾來聲烏奚姑悟姑尊盧聖子¶
黄尊來餭清鸎烏白日為随來郭吾微令吾¶
應龍夜烏由道何來直子為烏奚如悟姑尊盧雞子聴¶
烏虎行為來明吾微令吾¶
詩則夜烏道祿何來黑洛道烏奚悟如尊爾尊盧起黄<md:KR4h0034_SBCK_019-11a>¶蕐烏伯遼為國日忠雨令吾¶
伯遼烏烏若國何來日忠雨烏奚如悟姑尊盧面道康¶
尊録(一作/籙)龍永烏赫赫福祚夜音微令吾
<pb:KR4h0034_WYG_019-15a>
　　　　　　右四解¶
　　　　晚芝曲¶
㡬令吾㡬令諸韓亂發正令吾¶
㡬令吾諸韓從聴心令吾若里洛何來韓微令吾¶
尊盧忌盧文盧子路子路為路雞如文盧烱馬諸祚微¶
令吾¶
㡬令諸韓或公随令吾¶
㡬令吾㡬諸或言随令吾黑洛何來諸韓微令吾<md:KR4h0034_SBCK_019-11b>¶
<pb:KR4h0034_WYG_019-15b>
尊盧安成随來免路路子為吾路奚如文盧烱烏諸祚¶
微令吾¶
㡬令吾㡬諸或言随令吾¶
㡬令吾諸或言㡬苦黑洛何來諸韓微令吾¶
尊盧公汫随來免路子子路子為路奚姑文盧烱烏諸¶
祚微令吾¶
　　　　　　右九解¶
　　　　艾如張曲
<pb:KR4h0034_WYG_019-16a>
㡬令吾呼歴舍居執來随咄武子邪令烏銜針相風其¶
右其右¶
㡬令吾呼羣議破葫執來随吾咄武子邪令烏今烏今<md:KR4h0034_SBCK_019-12a>¶&KR2097;入海相風及後¶
㡬令吾呼無公赫吾執來随吾咄武子邪令烏無公赫¶
吾婮立諸布始布¶
　　　　　　右三解¶
　　　宋鼔吹鐃歌　　　　　　　何承天
<pb:KR4h0034_WYG_019-16b>
　　　　　宋書樂志曰鼓吹鐃歌十五篇何承天晉¶
　　　　　義熙末私造一曰朱路二曰思悲公三曰¶
　　　　　雍離四曰戰城南五曰巫山髙六曰上陵¶
　　　　　者七曰將進酒八曰君馬九曰芳樹十曰¶
　　　　　有所思十一曰雉子遊原澤十二曰上邪¶
　　　　　十三曰臨髙臺十四曰逺期十五曰石流<md:KR4h0034_SBCK_019-12b>¶　　　　　按此諸曲皆承天私作疑未嘗被於歌也¶
　　　　　雖有漢曲舊名大抵别増新意故其義與
<pb:KR4h0034_WYG_019-17a>
　　　　　古辭考之多不合云(悲公一/作裴公)¶
　　　　朱路篇¶
朱路揚和鸞翠葢耀金蕐𤣥牡飾樊纓流旌拂飛霞雄¶
㦸闢曠塗班劒翼髙車三軍且莫喧聴我奏鐃歌清鞞¶
驚短簫朗鼔節鳴笳人心惟愷豫茲音亮且和輕風起¶
紅塵渟瀾發微波逸韻騰天路穨響結城阿仁聲被八¶
表威震振九遐嗟嗟介胄士朂哉念皇家¶
　　　　思悲公篇
<pb:KR4h0034_WYG_019-17b>
思悲公懷衮衣東國何悲公西歸公西歸流二叔㓜主<md:KR4h0034_SBCK_019-13a>¶既悟偃禾復偃禾復聖志申營都新邑從斯民從斯民¶
徳惟明制禮作樂興頌聲興頌聲致嘉祥鳴鳳爰集萬¶
國康萬國康猶弗已握髮吐飡下羣士惟我君繼伊周¶
親覩盛世復何求¶
　　　　雍離篇¶
雍士多離心荆民懷怨情二凶不量德構難稱其兵王¶
人䘖朝命正辭糾不庭上宰宣九伐萬里舉長旌樓船
<pb:KR4h0034_WYG_019-18a>
掩江濆駟介飛重英歸德戒後夫賈勇尚先鳴逆徒既¶
不濟愚智亦相傾霜降未及染鄢郢忽已清西川無潛¶
鱗北渚有奔鯨凌威致天府一戰夷三城江漢被羙化¶
宇宙歌太平惟我東郡民曾是深推誠<md:KR4h0034_SBCK_019-13b>¶　　　　戰城南篇¶
戰城南衝黄塵丹旌電烻鼔雷震勍敵猛戎馬殷横陣¶
亘野若屯雲仗大順應三靈義之所感士㤀生長劒擊¶
繁弱鳴飛鏑炫晃亂奔星虎騎躍蕐眊旋朱火延起騰
<pb:KR4h0034_WYG_019-18b>
飛烟驍雄斬髙旗搴長角浮呌響清天夷羣宼殪逆徒¶
餘黎霑惠詠來蘇奏愷樂歸皇都班爵獻俘邦國娛¶
　　　　巫山髙篇¶
巫山髙三峽峻青壁千尋深谷萬仞崇巖冠靈林冥冥¶
山禽夜響晨猿相和鳴洪波迅澓載逝載停悽悽商旅¶
之客懷苦情在昔陽九皇綱微李氏竊命宣武耀靈威¶
蠢爾逆縱復踐亂機王旅薄伐傳首來至京師古之為<md:KR4h0034_SBCK_019-14a>¶國惟德是貴力戰而虐民鮮不顛墜矧乃叛戾伊胡能
<pb:KR4h0034_WYG_019-19a>
遂咨爾巴子無放肆¶
　　　　上陵者篇¶
上陵者相追攀被服纎麗振綺紈擕童㓜升崇巒南望¶
城闕鬱盤桓王公第通衢端髙甍蕐屋列朱軒臨濬谷¶
掇秋蘭士女悠奕映隰原指營丘感牛山爽鳩既沒景¶
君歎嗟嵗律逝不還志氣衰沮𤣥鬢班野莽宿墳土乾¶
顧此纍纍中心酸生必死亦何怨取樂今日展情懽¶
　　　　將進酒篇
<pb:KR4h0034_WYG_019-19b>
将進酒慶三朝備繁禮&KR1002;嘉肴榮枯換霜霧交緩春帶¶
命朋僚車等旗馬齊鑣懷溫克樂林濠士失志慍情勞<md:KR4h0034_SBCK_019-14b>¶思旨酒寄遊遨敗徳人甘醇醪耽長夜或淫妖興屢舞¶
厲哇謡形傞傞聲號呶首既濡志亦荒性命夭國家亡¶
嗟後生節酣觴匪酒辜孰為殃¶
　　　　君馬篇¶
君馬麗且閑揚鑣騰逸姿駿足躡流景髙歩追輕飛冉¶
冉六轡柔奕奕金蕐暉輕霄翼羽葢長風靡淑旂願為
<pb:KR4h0034_WYG_019-20a>
范氏驅雍容歩中畿豈効詭遇子馳騁趣危機鉛陵䇿¶
良駟造父為之悲不怨呉坂峻但恨伯樂稀赦彼岐山¶
盜實濟韓原師奈何漢魏主縱情營所私疲民甘藜藿¶
廐馬患盈肥人畜&KR1049;厥養蒼生將焉歸¶
　　　　芳樹篇<md:KR4h0034_SBCK_019-15a>¶芳樹生北庭豐隆正徘徊翠頴臨冬秀紅葩迎春開佳¶
人閑幽室惠心婉以諧蘭房掩綺幌緑草被長階日夕¶
遊雲際歸禽命同棲皓月盈素景凉風拂中閨哀絃理
<pb:KR4h0034_WYG_019-20b>
虛堂要妙清且悽嘯歌流激楚傷此碩人懷梁塵集丹¶
帷微飈揚羅袿豈怨嘉時暮徒惜良願乖¶
　　　　有所思篇¶
有所思思昔人曽閔二子善養親和顔色奉昬晨至誠¶
烝烝通神明鄒孟軻為齊卿稱身受祿不貪榮道不用¶
獨擁楹三徙既誶禮義明飛鳥集猛獸附功成事畢乃¶
更娶哀我生遘凶旻㓜罹荼酷備艱辛慈顔絶見無因¶
長懷永思託丘墳<md:KR4h0034_SBCK_019-15b>¶
<pb:KR4h0034_WYG_019-21a>
　　　　雉子遊原澤篇¶
雉子遊原澤㓜懷耿介心飲啄雖勤苦不願棲園林古¶
有避世士抗志清霄岑浩然寄卜肆揮棹通川隂逍遥¶
風塵外散髪撫鳴琴卿相非所盼何况扵千金功名豈¶
不美寵辱亦相尋冰炭結六府憂虞纒胸襟當世湏大¶
度量已不克任三復泉流誡自驚良已深¶
　　　　上邪篇¶
上邪下難正衆枉不可矯音和響必清端影縁直表大
<pb:KR4h0034_WYG_019-21b>
化揚仁風齊人猶偃草聖王既已沒誰能𢎞至道開春¶
湛柔露代終肅嚴霜承乎貴孔孟政敝侯申商孝公明¶
賞罰六世猶克昌李斯肆濫刑秦氏所以亡漢宣隆中<md:KR4h0034_SBCK_019-16a>¶興魏祖寧三方譬彼針與石效疾而稱良行葦非不厚¶
悠悠何詎央琴瑟時未調改絃當更張矧乃治天下此¶
要安可㤀¶
　　　　臨髙臺篇¶
臨髙臺望天衢飄然輕舉陵太虚㩦列子超帝鄉雲衣
<pb:KR4h0034_WYG_019-22a>
雨帶乗風翔肅龍駕㑹瑶臺清暉浮景溢蓬萊濟西海¶
濯洧盤佇立雲岳結幽蘭馳迅風遊炎州願言桑梓思¶
舊遊傾霄葢靡電旌降彼天塗穨窈冥辭仙族歸人羣¶
懷忠抱義奉明君任窮達随所遭何為逺想令心勞¶
　　　　逺期篇¶
逺期千里客肅駕候良辰近命城郭友具爾惟懿親髙<md:KR4h0034_SBCK_019-16b>¶門啓雙闈長筵列嘉賔中唐儛六佾三廂羅樂人簫管¶
激悲音羽毛揚蕐文金石響髙宇絃歌動梁塵脩標多
<pb:KR4h0034_WYG_019-22b>
巧㨗丸劒亦入神遷善自雅調成化由清均主人垂隆¶
慶羣士樂亾身願我聖明君邇期保萬春¶
　　　　石流篇¶
石上流水湔湔其波發源幽岫永歸長河瞻彼逝者嵗¶
月其偕子在川上惟以増懷嗟我殷勤載勞寤寐遘此¶
百罹有志不遂行年倐忽長勤是嬰永言沒世悼茲無¶
成幸遇開泰沐浴嘉運緩帶安寢亦又何慍古之為仁¶
自求諸已虛情遥慕終扵徒已
<pb:KR4h0034_WYG_019-23a>
　
　
　
　
　
　
　
　
<pb:KR4h0034_WYG_019-23b>
　
　
　
　
　
　
　
　樂府詩集巻十九
