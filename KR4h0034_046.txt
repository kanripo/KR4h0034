# -*- mode: mandoku-view -*-
#+TITLE: 樂府詩集
#+DATE: 2015-09-23 10:32:22
#+PROPERTY: LASTPB  <md:KR4h0034_SBCK_041-1a>
#+PROPERTY: JUAN 46

<md:KR4h0034_SBCK_046-1a>¶樂府詩集巻四十五


<pb:KR4h0034_WYG_046-1a>
欽定四庫全書
　樂府詩集巻四十六¶
　　　　　　　　　　　　宋　郭茂倩　輯¶
　　清商曲辭¶
　　　呉聲歌曲¶
　　　　懊儂歌十四首¶
　　　　　古今樂録曰懊儂歌者晉石崇緑珠所作¶
　　　　　唯絲布澀難縫一曲而已後皆隆安初民
<pb:KR4h0034_WYG_046-1b>
　　　　　間訛謠之曲宋少帝更制新歌三十六曲¶
　　　　　齊太祖常謂之中朝曲梁天監十一年武¶
　　　　　帝敕法雲改為相思曲宋書五行志曰晉¶
　　　　　安帝隆安中民忽作懊儂歌其曲中有草<md:KR4h0034_SBCK_046-1b>¶　　　　　生可攬結女兒可攬抱之言&KR0074;𤣥既簒居¶
　　　　　天位義旗以三月二日掃定京師𤣥之宫¶
　　　　　女及逆黨之家子女妓妾悉為軍賞東及¶
　　　　　甌越北流淮泗人皆有所獲焉時則草可
<pb:KR4h0034_WYG_046-2a>
　　　　　結事則女可抱信矣¶
絲布澀難縫今儂十指穿黄牛細犢車遊戲出孟津¶
江中白布帆烏布禮中帷撢如陌上鼔許是儂歡歸¶
江陵去揚州三千三百里已行一千三所有二千在¶
寡婦哭城頺此情非虚假相樂不相得抱恨黄泉下¶
内心百際起外形空殷勤既就頺城感敢言浮花言¶
我與歡相憐約誓底言者常歎負情人郎今果成詐<md:KR4h0034_SBCK_046-2a>¶我有一所歡安在深閤裏桐樹不結花何由得梧子
<pb:KR4h0034_WYG_046-2b>
長檣鐵鹿子布帆阿那起詫儂安在間一去三千里¶
蹔薄牛渚磯歡不下廷板水深沾儂衣白黒何在浣¶
愛子好情懐傾家料理亂攬裳未結帶落托行人斷¶
月落天欲曙能得幾時眠悽悽下牀去儂病不能言¶
髮亂誰料理託儂言相思還君華艷去催送實情來¶
山頭草歡少四面風趨使儂顛倒¶
懊惱奈何許夜聞家中論不得儂與汝¶
　　　　懊惱曲　　　　　　　　溫庭筠
<pb:KR4h0034_WYG_046-3a>
藕絲作線難勝針蘂粉染黄那得深玉白蘭芳不相顧¶
倡(一作/青)樓一笑輕千金莫言自古皆如此徤劍刜鐘鉛<md:KR4h0034_SBCK_046-2b>¶繞指三秋庭緑盡迎霜惟有荷花守紅死西(一作/廬)江小¶
吏朱斑輪栁縷吐芽香玉春兩股金釵已相許不令獨¶
作空城塵悠悠楚水流如馬恨紫愁紅滿平野野土千¶
年怨不平至今燒作鴛鴦瓦¶
　　　　華山畿二十五首¶
　　　　　古今樂録曰華山畿者宋少帝時懊惱一
<pb:KR4h0034_WYG_046-3b>
　　　　　曲亦變曲也少帝時南徐一士子從華山¶
　　　　　畿往雲陽見客舍有女子年十八九悦之¶
　　　　　無因遂感心疾母問其故具以啓母母為¶
　　　　　至華山尋訪見女具說聞感之因脱蔽膝¶
　　　　　令母密置其席下臥之當已少日果差忽<md:KR4h0034_SBCK_046-3a>¶　　　　　舉席見蔽膝而抱持遂吞食而死氣欲絶¶
　　　　　謂母曰葬時車載從華山度母從其意比¶
　　　　　至女門牛不肯前打拍不動女曰且待須
<pb:KR4h0034_WYG_046-4a>
　　　　　㬰妝㸃沐浴既而出歌曰華山畿君既為¶
　　　　　儂死獨活為誰施歡若見憐時棺木為儂¶
　　　　　開棺應聲開女透入棺家人叩打無如之¶
　　　　　何乃合葬呼曰神仙冡¶
華山畿君既為儂死獨生為誰施歡若見憐時棺木為¶
儂開¶
聞歡大養蠶定得幾許絲所得何足言奈何黑瘦為¶
夜相思投壺不停箭憶歡作嬌時<md:KR4h0034_SBCK_046-3b>¶
<pb:KR4h0034_WYG_046-4b>
開門枕水渚三刀治一魚厯亂傷殺汝¶
未敢便相許夜聞儂家論不持儂與汝¶
懊惱不堪止上牀解要繩自經屏風裏¶
啼著曙淚落枕將浮身沈被流去¶
將懊惱石闕晝夜題碑淚常不燥¶
别後常相思頓書千丈闕題碑無罷時¶
奈何許所歡不在間嬌笑向誰緒¶
隔津歎(一作/歡)牽牛語織女離淚溢河漢
<pb:KR4h0034_WYG_046-5a>
啼相憶淚如漏刻水晝夜流不息¶
著處多遇羅的的往年少豔情何能多¶
無故相然我路絶行人斷夜夜故望汝<md:KR4h0034_SBCK_046-4a>¶一坐復一起黄昬人定後許時不來已¶
摩可儂巷巷相羅截終當不置汝¶
不能乆長離中夜憶歡時抱被空中啼¶
腹中如湯灌肝腸寸寸斷教儂底聊賴¶
相送勞勞渚長江不應滿是儂淚成許
<pb:KR4h0034_WYG_046-5b>
奈何許天下人何限慊慊只為汝¶
郎情難可道歡行豆挾心見荻多欲繞¶
松上蘿願君如行雲時時見經過¶
夜相思風吹忩簾動言是所歡來¶
長鳴雞誰知儂念汝獨向空中啼¶
腹中如亂絲憒憒適得去愁毒已復來<md:KR4h0034_SBCK_046-4b>¶　　　　讀曲歌八十九首¶
　　　　　宋書樂志曰讀曲歌者民間為彭城王義
<pb:KR4h0034_WYG_046-6a>
　　　　　康所作也其歌云死罪劉領軍誤殺劉第¶
　　　　　四是也古今樂録曰讀曲歌者元嘉十七¶
　　　　　年袁后崩百官不敢作聲歌或因酒讌止¶
　　　　　竊聲讀曲細吟而已以此為名按義康被¶
　　　　　徙亦是十七年南齊時朱碩仙善歌呉聲¶
　　　　　讀曲武帝出遊鍾山幸何美人墓碩仙歌¶
　　　　　曰一憶所歡時縁山破芿荏山神感儂意¶
　　　　　盤石鋭鋒動帝神色不悦曰小人不遜弄
<pb:KR4h0034_WYG_046-6b>
　　　　　我時朱子尚亦善歌復為一曲云暖暖日<md:KR4h0034_SBCK_046-5a>¶　　　　　欲冥觀騎立蜘蟵太陽猶尚可且願停須¶
　　　　　㬰於是俱䝉厚賚¶
花釵芙蓉髻雙鬢如浮雲春風不知著好來動羅裙¶
念子情難有已惡動羅裙聴儂入懐不¶
紅藍與芙蓉我色與歡敵莫案石榴花厯亂聴儂摘¶
千葉紅芙蓉照灼緑水邊餘花任郎摘慎莫罷儂蓮¶
思歡久不愛獨枝蓮只惜同心藕
<pb:KR4h0034_WYG_046-7a>
打壞木棲床誰能坐相思三更書石闕憶子夜啼碑¶
奈何不可言朝看莫牛跡知是宿蹄痕¶
娑拖何處歸道逢播掿郎口朱脱去盡花釵復低昻¶
所歡子蓮從胸上度刺憶庭欲死<md:KR4h0034_SBCK_046-5b>¶攬裳踱跣把絲織履故交白足露¶
上知所所歡不見憐憎狀從前度¶
思難忍絡甖語酒壺倒寫儂頓盡¶
上樹摘桐花何悟枝枯燥迢迢空中落遂為梧子道
<pb:KR4h0034_WYG_046-7b>
桐花特可憐願天無霜雪梧子解千年¶
栁樹得春風一低復一昻誰能空相憶獨眠度三陽¶
折楊栁百鳥園林啼道歡不離口¶
縠衫兩䄂裂花釵鬢邊低何處分别歸西上古餘啼¶
所歡子不與他人别啼是憶郎耳¶
披被樹明燈獨思誰能忍欲知長寒衣蘭燈傾壺盡¶
坐起歎汝好願他甘叢香傾筐入懐抱<md:KR4h0034_SBCK_046-6a>¶逋髪不可料顦顇為誰睹欲知相憶時但看裙帶緩幾
<pb:KR4h0034_WYG_046-8a>
許¶
憶歡不能食徘徊三路問因風覓消息¶
朝日光景開從君良燕遊願如卜者策長與千嵗龜¶
所歡子問春花可憐摘揷裲襠裏¶
芳萱初生時知是無憂草雙眉畫未成那能就郎抱¶
百花鮮誰能懷春日獨入羅帳眠¶
聞歡得新儂四支懊如垂鳥散放行路井中百翅不能¶
飛
<pb:KR4h0034_WYG_046-8b>
憐歡敢喚名念歡不呼字連喚歡復歡兩誓不相棄¶
奈何許石闕生口中銜碑不得語<md:KR4h0034_SBCK_046-6b>¶白門前烏㡌白㡌來白㡌郎是儂良不知烏㡌郎是誰¶
初陽正二月草木鬱青青躡履步前園時物感人情¶
青幡起御路緑栁蔭馳道歡贈玉樹筝儂送千金寶¶
桃花落已盡愁思猶未央春風難期信託情明月光¶
計約黄昏後人斷猶未來聞歡開方局已復將誰期¶
自從别郎後臥宿頭不舉飛龍落藥店骨出只為汝
<pb:KR4h0034_WYG_046-9a>
日光没已盡宿鳥縱横飛徙倚望行雲躞蹀待郎歸¶
百度不一囘千書信不歸春風吹楊栁華豔空徘徊¶
音信闊弦朔方悟千里遙朝霜語白日知我為歡消¶
合冥過藩來向曉開門去歡取身上好不為儂作慮¶
五鼔起開門正欲歡子度何處宿行還衣被有霜露<md:KR4h0034_SBCK_046-7a>¶本自無此意誰交郎舉前視儂轉邁邁不復來時言¶
自我别歡後歎音不絶響茱茰持捻泥龕有殺子像¶
家貧近店肆出入引長事郎君不浮華誰能呈實意
<pb:KR4h0034_WYG_046-9b>
念日行不遇道逢播掿郎查滅衣服壞白肉亦黯瘡¶
㱆欷闇中啼斜日照帳裏無油何所苦但使天明爾¶
黄絲咡素琴汎彈弦不斷百弄任郎作唯莫廣陵散¶
思歡不得來抱被空中語月没星不亮持底明儂緒¶
詐我不出門冥就他儂宿鹿轉方相頭丁倒欺人目¶
歡但且還去遺信相參伺契兒向髙店須臾儂自來¶
欲行一過心誰我道相憐摘菊持飲酒浮華著口邊¶
語我不遊行常常走巷路敗橋語方相欺儂那得度<md:KR4h0034_SBCK_046-7b>¶
<pb:KR4h0034_WYG_046-10a>
闊面行負情詐我言端的畫背作天圖子將負星厯¶
君行負憐事那得厚相於麻紙語三葛我薄汝麤疎¶
黄天不滅解甲夜曙星出漏刻無心腸復令五更畢¶
打殺長鳴雞彈去烏白鳥願得連冥不復曙一年都一¶
曉¶
空中人住在髙檣深閤裏書信了不通故使風往爾¶
儂心常慊慊歡行由預情霧露隠芙蓉見蓮詎分明¶
非歡獨慊慊儂意亦驅驅雙燈俱時盡奈許兩無由
<pb:KR4h0034_WYG_046-10b>
誰交疆纒綿常持罷作慮作生隠藕葉蓮儂在何處¶
相憐兩樂事黄作無趣怒合散無黄連此事復何苦¶
誰交疆纒綿常持罷作意走馬織懸簾薄情奈當駛<md:KR4h0034_SBCK_046-8a>¶執手與歡别合㑹在何時明燈照空局悠然未有期¶
百憶却欲噫兩眼常不燥蕃師五鼔行離儂何太早¶
合笑來向儂一抱不能置領後千里帶那頓誰多媚¶
歡相憐今去何時來裲襠别去年不忍見分題¶
歡相憐題心共飲血梳頭入黄泉分作兩死計
<pb:KR4h0034_WYG_046-11a>
嬌笑來向儂一抱不能已湖燥芙蓉萎蓮汝藕欲死¶
歡心不相憐慊苦竟何已芙蓉腹裏萎蓮汝從心起¶
下帷掩燈燭明月照帳中無油何所苦但使天明儂¶
執手與歡别欲去情不忍餘光照已藩坐見離日盡¶
種蓮長江邊藕生黄蘖浦必得蓮子時流離經辛苦¶
人傳我不虚實情明把納芙蓉萬層生蓮子信重沓<md:KR4h0034_SBCK_046-8b>¶聞乖事難懐況復臨别離伏龜語石板方作千嵗碑¶
鈐盪與時競不得尋傾慮春風扇芳條常念花落去
<pb:KR4h0034_WYG_046-11b>
坐倚無精魂使我生百慮方局十七道期會是何處¶
暫出白門前楊栁可藏烏歡作沈水香儂作博山罏¶
十期九不果常抱懐恨生然燈不下炷有油那得明¶
自從近日來了不相尋博竹簾裲襠題知子心情薄¶
下帷燈火盡朗月照懐裏無油何所苦但令天明爾¶
近日連違期不復尋博子六籌翻雙魚都成罷去已¶
一夕就郎宿通夜語不息黄蘖萬里路道苦真無極¶
登店賣三葛郎來買丈餘合匹與郎去誰解斷麤疎
<pb:KR4h0034_WYG_046-12a>
儂亦粗經風罷頓葛帳裏敗許麤疎中<md:KR4h0034_SBCK_046-9a>¶紫草生湖邊悞落芙蓉裏色分都未獲空中染蓮子¶
閨閤斷信使的的兩相憶譬如水上影分明不可得¶
逍遙待曉分轉側聼更鼔明月不應停特為相思苦¶
罷去四五年相見論故情殺荷不斷藕蓮心已復生¶
辛苦一朝歡須臾情易厭行膝㸃芙蓉深蓮非骨念¶
慊苦憶儂歡書作後非是五果林中度見花多憶子¶
　　　　讀曲歌五首　　　　　　張　祐
<pb:KR4h0034_WYG_046-12b>
忩中獨自起簾外獨自行愁見蜘蟵織尋思直到明¶
碓上人不舂忩中絲罷絡看渠駕去車定是無四角¶
不見心相許徒云脚漫勤摘荷空摘葉是底採蓮人¶
忩外山魈立知渠脚不多三更機底下模著是誰梭<md:KR4h0034_SBCK_046-9b>¶郎去摘黄𤓰郎來收赤棗郎耕種麻地今作西舍道¶
　
　
　樂府詩集巻四十六
