# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:53.855940
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0332-014樂府詩集-卷第十四.
<pb:KR4h0034_SBCK_014-1a>¶
樂府詩集巻第十四¶
　　　　　　　太原　郭茂倩　編次¶
　　燕射歌辭¶
　　　宋四廂樂歌　王韶之¶
　　　　　宋書樂志曰王韶之造四廂樂歌五篇一¶
　　　　　曰肆夏樂歌四章客入四廂振作於鑠曲¶
　　　　　皇帝當陽四廂振作將將曲皇帝入變服¶
　　　　　四廂振作於鑠將將二曲又黃鍾太蔟二¶
　　　　　廂作法章九功二曲二曰大㑹行禮歌二¶
　　　　　章沽洗廂作三曰王公上夀歌一章黃鍾¶
　　　　　廂作四曰殿前登歌三章别用金石五曰¶
<pb:KR4h0034_SBCK_014-1b>¶
　　　　　食舉歌十章黄鍾太蔟二廂更作黃鍾作¶
　　　　　晨羲體至和王道開元辰禮有容五曲太¶
　　　　　蔟作五玉懷荒裔皇猷緝惟永初王道純¶
　　　　　五曲古今樂録曰按周禮云王出入奏王¶
　　　　　夏賔出入奏肆夏肆夏本施之於賓帝王¶
　　　　　出入則不應奏肆夏也¶
　　　　肆夏樂歌¶
於鑠我皇體仁包元齊朙日月比量乾坤陶甄百王稽¶
則黄軒訏謨定命辰告四蕃¶
將將蕃后翼翼羣僚盛服待晨朙發來朝饗以八珍樂¶
以九韶仰祗天顔厥猷孔昭¶
<pb:KR4h0034_SBCK_014-2a>¶
法章既設初筵長舒濟濟列辟端委皇除飲和無盈威¶
儀有餘溫恭在位敬終如初¶
九功既歌六代惟時被徳在樂宣道以詩穆矣大和品¶
物咸熙慶積自逺告成在兹¶
　　　　大㑹行禮歌¶
大哉皇宋長發其祥纂系在漢統源伊唐徳之克朙休¶
有烈光配天作極辰居四方¶
皇矣我后聖徳通靈有命自天誕受休禎龍飛紫極造¶
我宋京光宅宇宙赫赫朙朙¶
　　　　王公上夀歌¶
獻夀爵慶聖皇靈祚竆二儀休朙等三光¶
<pb:KR4h0034_SBCK_014-2b>¶
　　　　殿前登歌¶
朙朙大宋緝熙皇道則天垂化光定天保天保既定肆¶
覲萬方禮繁樂富穆穆皇皇¶
沔彼流水朝宗天池洋洋貢職抑抑威儀既習威儀亦¶
閑禮容一人有則作孚萬邦¶
烝哉我皇固天誕聖履端惟始&KR0863;越休慶如天斯久如¶
日斯盛介兹景福永固駿命¶
　　　　食舉歌¶
晨羲載曜萬物咸覩嘉慶三朝禮樂備舉元正肇始典¶
章暉朙萬方畢來賀&KR0160;裔充皇庭多士盈九位俯仰觀¶
玉聲恂恂俯仰載爛其輝𡔷鍾震天區禮容塞皇闈思¶
<pb:KR4h0034_SBCK_014-3a>¶
樂竆休慶福履同所歸¶
五玉既獻三帛是&KR1002;爾公爾侯鳴玉&KR0160;殿皇皇聖后降¶
禮南面元首納嘉禮萬邦同歡願休哉君臣嘉燕建五¶
旗列四縣樂有文禮無倦融皇風竆一變¶
體至和感隂陽徳無不柔繁休祥瑞徽璧應嘉鍾舞靈¶
鳳躍潛龍景星見甘露墜木連理禾同穗玄化洽仁澤¶
敷極禎瑞竆靈符¶
懷荒裔綏齊民荷天祐靡不賓靡不賔長世弘盛昭朙¶
有融繁嘉慶繁嘉慶熙帝載合氣咸和蒼生欣戴三靈¶
協瑞惟新皇代¶
王道四達流仁布徳竆理詠乾元垂訓順帝則靈化侔¶
<pb:KR4h0034_SBCK_014-3b>¶
四時幽誠通玄默徳澤被八紘乾寧軌萬國¶
皇猷緝咸熙泰禮儀煥帝庭要荒服遐外被髮襲纓冕¶
左袵回衿帶天覆地載流澤汪濊聲教布護徳光大¶
開元辰畢來王奉貢職朝后皇鳴珩佩觀典章樂王度¶
恱徽芳陶盛化遊太康丕昭朙永克昌¶
惟永初徳丕顯齊七政敷五典彝倫序洪化闡王澤流¶
太平始樹聲教朙皇紀和靈祇恭朙祀衍景祚膺嘉祉¶
禮有容樂有儀金石陳干羽施邁武濩均咸池歌南風¶
舞徳稱文武煥頌聲興¶
王道純徳彌淑寧八表康九服道禮讓移風俗移風俗¶
永克融歌盛美造成功詠徽(■/一作)烈邈無竆¶
<pb:KR4h0034_SBCK_014-4a>¶
　　　齊四廂樂歌(宋辭)¶
　　　　　南齊書樂志曰元㑹大饗四廂樂齊微改¶
　　　　　革多仍宋舊辭其臨軒樂亦奏肆夏於鑠¶
　　　　　四章云¶
　　　　肆夏樂歌¶
於鑠我皇體仁包元齊朙日月比量乾坤陶甄百王稽¶
則黄軒訏謨定命辰告四蕃¶
將將蕃后翼翼羣僚盛服待晨朙發來朝饗以八珍樂¶
以九韶仰祗天顔厥猷孔昭¶
法章既設初筵長舒濟濟列辟端委皇除飲和無盈威¶
儀有餘溫恭在位敬終如初¶
<pb:KR4h0034_SBCK_014-4b>¶
九功既歌六代惟時被徳在樂宣道以詩穆矣大和品¶
物咸熙慶積自逺告成在兹¶
　　　　大㑹行禮歌¶
大哉皇齊長發其祥祚隆姬夏道邁虞唐徳之克朙休¶
有烈光配天作極辰居四方¶
皇矣我后聖徳通靈有命自天誕授休禎龍飛紫極造¶
我齊京光宅宇宙赫赫朙朙¶
　　　　王公上夀歌¶
獻夀爵慶聖皇靈祚竆二儀休朙等三光¶
　　　　殿前登歌¶
朙朙齊國緝熙皇道則天垂化光定天保天保既定肆¶
<pb:KR4h0034_SBCK_014-5a>¶
覲萬方禮繁樂富穆穆皇皇¶
沔彼流水朝宗天池洋洋貢職抑抑威儀既習威儀亦¶
閑禮容一人有則作孚萬邦¶
烝哉我皇寔靈誕聖履端惟始對越休慶如天斯崇如¶
日斯盛介兹景福永固洪命¶
　　　　食舉歌¶
晨羲載煥萬物咸覩嘉慶三朝禮樂備舉元正肇始典¶
章徽朙萬方來賀&KR0160;夷充庭多士盈九徳俯仰觀玉聲¶
恂恂俯仰載爛其暉鍾𡔷震天區禮容塞皇闈思樂竆¶
休慶福履同所歸¶
五玉既獻三帛是薦爾公爾侯鳴玉&KR0160;殿皇皇聖后降¶
<pb:KR4h0034_SBCK_014-5b>¶
禮南面元𩠐納嘉禮萬邦同欽願休哉休哉君臣熙宴¶
建五旗列四縣樂有文禮無勌融皇風竆一變¶
禮至和感隂陽徳無不柔繫休祥瑞徵辟應嘉鍾儛雲¶
鳳躍潛龍景星見甘露墜木連理禾同穗玄化洽仁澤¶
敷極禎瑞竆靈符¶
懷荒逺綏齊民荷天祐靡不賓靡不賓長世盛昭朙有¶
融繁嘉慶繁嘉慶熙帝載舍氣感和蒼生欣戴三靈協¶
瑞惟新皇代¶
王道四達流仁徳竆理詠乾元垂訓從帝則靈化侔四¶
時幽誠通玄默德澤被八紘禮章軌萬國¶
皇猷緝咸熙泰禮儀煥帝庭要荒服遐外被髪襲纓冕¶
<pb:KR4h0034_SBCK_014-6a>¶
左袵囘衿帶天覆地載澤流汪濊聲教布護徳光大¶
開元辰畢來王奉貢職朝后皇鳴珩佩觀典章樂王慶¶
悅徽芳陶盛化遊太康惟昌朙永克昌¶
惟建元德丕顯齊七政敷五典彝倫序洪化闡王澤流¶
太平始樹靈祇恭朙祀仁景祚膺嘉祉¶
禮有容樂有儀金石陳干羽施邁武濩均咸池歌南風¶
徳永稱文朙煥頌聲興¶
王道純徳彌淑寧八表康九服導禮讓移風俗移風俗¶
永克融歌盛美告成功詠休烈邈無竆¶
　　　梁三朝雅樂歌¶
　　　　俊雅三𩠐　沈　約¶
<pb:KR4h0034_SBCK_014-6b>¶
　　　　　隋書樂志曰衆官出入奏俊雅取禮記王¶
　　　　　制云司徒選士之秀者升之學曰俊士也¶
　　　　　二郊太廟朙堂三朝同用焉¶
設官分職髦俊攸俟髦俊伊何貴徳尚齒唐乂咸事周¶
寧多士區區衛國猶頼君子漢之得人帝猷乃理¶
開我八襲闢我九重珩珮流響纓紱有容衮衣前邁列¶
辟雲從義兼東序事美西雍分階等肅異列齊恭¶
重列北上分庭異陛百司揚職九賓相禮齊宋舅甥魯¶
衛兄弟思皇藹藹羣龍濟濟我有嘉賓實惟愷悌¶
　　　　同前三𩠐　蕭子雲¶
惟王建國辨方正位於赫有梁向朙而治知人則哲聰¶
<pb:KR4h0034_SBCK_014-7a>¶
朙文思思皇多士俊乂咸事弗惟其官惟人乃備¶
訓廸庶工位以徳序恭已而治垂旒當宁或以言揚或¶
以事舉春朝秋覲圭幣惟旅翼翼酆郇峩峩齊楚¶
客入金奏賓至縣興威儀有則是降是升百辟卿士元¶
𩠐是承左右秩秩終敬且矜彞倫攸序王猷以凝¶
　　　　胤雅　沈　約¶
　　　　　隋書樂志曰皇太子出入奏胤雅取詩君¶
　　　　　子萬年永錫祚胤也三朝用之¶
自㫺殷代哲王迭有降及周成惟器是守上天乃眷大¶
梁既受灼灼重朙仰承元𩠐體乾作貳命服斯九置保¶
置師居前居後前星比耀克隆萬壽¶
<pb:KR4h0034_SBCK_014-7b>¶
　　　　同前　蕭子雲¶
天下爲家大梁受命眷求一徳惟烈無競儀刑哲王元¶
良誕慶灼灼朙兩作離承聖英&KR0160;外發溫文成性立師¶
立保左右惟政休有烈光前星比盛¶
　　　　寅雅　沈　約¶
　　　　　隋書樂志曰王公出入奏寅雅取尚書周¶
　　　　　官云貳公弘化寅亮天地也三朝用之¶
禮莫違樂具舉延藩辟朝帝所執&KR0074;蒲列齊莒垂衮毳¶
紛容與升有儀降有序齊簪紱忘笑語始矜嚴終酣醑¶
　　　　同前　蕭子雲¶
車同軌行同倫來萬國相九賓延羣后朝藎臣禮時行¶
<pb:KR4h0034_SBCK_014-8a>¶
樂日新摐夷則奏雅寅衮衣曜玉帛陳儀抑抑皇恂恂¶
　　　　介雅三𩠐　沈　約¶
　　　　　隋書樂志曰上夀酒奏介雅取詩大雅云¶
　　　　　君子萬年介爾景福也三朝用之¶
百福四象初萬夀三元始拜獻惟衮職同心協卿士北¶
極永無竆南山何足擬¶
夀隨百禮洽慶與三朝升惟皇集繁祉景福互相仍申¶
錫永無遺穰簡必來應¶
百味既含馨六飲莫能尚玉罍信湛湛金巵頗揺漾敬¶
舉發天和祥祉流嘉貺¶
　　　　同前三𩠐　蕭子雲¶
<pb:KR4h0034_SBCK_014-8b>¶
朙君創洪業大同登頌聲開元洽百禮來儀奏九成申¶
錫南山祚赫赫復朙朙¶
三朝禮樂和百福隨春酒玉樽湛而獻聰朙作元后安¶
樂享延年無疆臣拜手¶
四氣新元旦萬夀初今朝趨拜齊衮玉鍾石變簫韶曰¶
升等皇運洪基邈且遥¶
　　　　需雅八𩠐　沈　約¶
　　　　　隋書樂志曰食舉奏需雅取易象曰雲上¶
　　　　　於天需君子以飲食宴樂也三朝用之¶
實體平心待和味庶羞百品多爲貴或鼎或鼒宣九沸¶
楚桂胡鹽芼芳卉加籩列俎彫且蔚¶
<pb:KR4h0034_SBCK_014-9a>¶
五味九變兼六和令芳甘㫖庶且多三危之露九期禾¶
圎(■/一作)桉方丈粲星羅皇舉斯樂同山河¶
九州上&KR0254;非一族玄芝碧樹夀&KR0160;木終朝采之不盈掬¶
用(■/一作)拂腥羶和九穀既甘且飫致遐福¶
人欲所大味爲先興和盡敬咸在旃碧鱗朱尾獻嘉鮮¶
紅毛緑翼墜輕翾臣拜稽𩠐萬斯年¶
擊鍾以俟惟大國况乃御天流至徳侑食斯舉揚盛則¶
其禮不諐儀不忒風猷所被深且塞¶
膳夫奉職獻芳滋不麛不夭咸以時調甘適苦别澠淄¶
其徳不爽受福𨤲於焉逸(■/一作)豫永無期¶
備味斯饗惟至聖咸降人神禮爲盛或風或雅流歌詠¶
<pb:KR4h0034_SBCK_014-9b>¶
負鼎言歸啓殷命悠悠四海同兹慶¶
道我六穗羅八珍洪鼎自爨匪勞薪荆包海物必來陳¶
滑甘滫瀡味和神以斯至徳被無垠¶
　　　　同前八𩠐　蕭子雲¶
農用八政食爲先播時百穀民所天禘嘗郊社盡㓗䖍¶
讌饗饋食禮節宣九功惟序登頌絃¶
感物而動物靡遂太羮不和有遺味非極口腹而行氣¶
節之民心殺攸貴寧爲禮本饔與餼¶
始諸飲食物之初設卦觀象受以需蒸民乃粒有牲芻¶
自衛反魯刪詩書弋不射宿殺已袪¶
在㫺哲王觀民志庶羞百品因時備爲善不同同歸治¶
<pb:KR4h0034_SBCK_014-10a>¶
蔬膳菲食化始至率物以躬行尊位¶
雅有泂酌風采蘋蕰藻之菜非八珍澗溪沼沚貴先民¶
朙信之徳感人神譬諸禴祭在西隣¶
行葦之微猶物踐寧惟血氣無身剪聖人之心微而顯¶
千里之應出言善况遂豚魚革前典¶
春酸夏苦各有宜筐筥錡釜備糗酏逡廵揖讓詔司儀¶
卑髙制節朙等差君臣之序正在斯¶
日月光&KR0160;風四塞規饗有序儀不忒匪天私梁乃佑徳¶
光被四表自南北長世綴旒爲下國¶
　　　　雍雅三𩠐　沈　約¶
　　　　　隋書樂志曰撤饌奏雍雅取禮記仲尼燕¶
<pb:KR4h0034_SBCK_014-10b>¶
　　　　　居云大饗客出以雍撤也三朝用之¶
朙朙在上其儀有序終事靡諐收鉶撤俎乃升乃降和¶
樂備舉天徳莫違人謀是與敬行禮達兹焉讌語¶
我餕惟阜我肴孔庶嘉味既充食旨斯飫屬厭無爽冲¶
和在御擊壤齊歡懷生等豫蒸庶乃粒宴由仁恕¶
百司警列皇在在陛既飫且醑卒食成禮其容穆穆其¶
儀濟濟凡百庶僚莫不愷悌奄有萬國抑由天啓¶
　　　　同前三𩠐　蕭子雲¶
穆穆天子時惟聖敬濟濟羣公恭爲徳柄爲撤有典膳¶
夫是命禮行禘嘗義光朝聘神饗其徳民洽其慶¶
尚有和羮既戒且平亦有其餕亦惟克朙其餕惟旅其¶
<pb:KR4h0034_SBCK_014-11a>¶
酳惟成百禮斯洽三宥已行朙哉元𩠐遹駿其聲¶
戒食有章卒食惟序庭鳴金奏凱收籩筥客出以雍撤¶
以振羽離磬乃作和鍾備舉濟濟威儀喤喤簨簴¶
　　　北齊元㑹大饗歌¶
　　　　　隋書樂志曰北齊元㑹大饗協律不得升¶
　　　　　陛黄門舉麾於殿上賓入門四廂奏肆夏¶
　　　　　皇帝出閤奏皇夏皇帝當扆羣臣奉賀奏¶
　　　　　皇夏皇帝入宁變服黄鍾太蔟二廂奏皇¶
　　　　　夏皇帝變服移幄坐於西廂帝出升御坐¶
　　　　　姑洗廂奏皇夏王公奠璧奏肆夏上夀黄¶
　　　　　鍾廂奏上夀曲皇太子入至坐位酒至御¶
<pb:KR4h0034_SBCK_014-11b>¶
　　　　　殿上奏登歌食至御前奏食舉樂文舞將¶
　　　　　作先設階歩次奏文舞武舞將作先設階¶
　　　　　歩次奏武舞皇帝入鍾𡔷奏皇夏¶
　　　　肆夏¶
昊蒼眷命興王統天業高帝始道邈皇先禮成化穆樂¶
合風宣賔朝荒夏揚對穹玄¶
　　　　皇夏¶
夏正肇旦周物充庭具僚在位俛伏無聲大君穆穆宸¶
儀動睟日煦天廻萬靈胥萃¶
　　　　皇夏¶
天子南面乾覆離朙三千咸列萬國填并猶從禹㑹如¶
<pb:KR4h0034_SBCK_014-12a>¶
次湯庭奉兹一徳上下和平¶
　　　　皇夏¶
我應天曆四海爲家協同内外混一戎&KR0160;鶴葢龍馬風¶
乘雲車夏章夷服其㑹如麻九賓有儀八音有節肅肅¶
於位飲和在列四序氤氳三光昭晰君哉大矣軒唐比¶
轍¶
　　　　皇夏¶
皇運應籙廓定區㝢受終以文構業以武堯㫺命舜舜¶
亦命禹大人馭歴重規沓矩欽朙在上昭納八夤從靈¶
體極誕聖竆神化生羣品(■/一作)陶育烝人展禮肆樂協¶
此元春¶
<pb:KR4h0034_SBCK_014-12b>¶
　　　　肆夏¶
萬方咸暨三揖以申垂旒馮玉五瑞交陳拜稽有章升¶
降有節聖皇負扆虞唐比烈¶
　　　　上夀曲¶
仰三光奏萬夀人皇御六氣天地同長久¶
　　　　登歌¶
大齊統曆道化光朙馬圗呈寶龜籙告靈百蠻非衆八¶
荒非逖同作堯人俱包禹迹¶
天覆地載成以四時惟皇是則比大於兹羣星拱極衆¶
川赴海萬㝢駿奔一朝咸在¶
齊之以禮相趨帝庭應規蹈矩玉色金聲動之以樂和¶
<pb:KR4h0034_SBCK_014-13a>¶
風四布龍申鳳舞鸞歌麟歩¶
　　　　食舉樂¶
三端正啓萬方觀禮具物充庭二儀合體百&KR0160;照曉千¶
門洞晨或&KR0160;或裔奉䞇惟新悠悠亘六合圎𩠐莫不臣¶
仰施如雨晞和猶日風化表笙鏞歌謳被琴瑟誰言文¶
軌異今朝混爲一¶
彤庭爛景丹陛流光懷黄綰白鵷鷺成行文贊百揆武¶
鎮四方折衝𡔷雷電獻替協隂陽大矣哉道邁上皇陋¶
五帝狹三皇竆禮物該樂章序冠帶垂衣裳¶
天壤和家國穆悠悠萬類咸孕育契冥化侔大造靈効¶
珍神歸寶興雲氣飛龍蒼麟一角鳳五光朱雀降黄玉¶
<pb:KR4h0034_SBCK_014-13b>¶
表九尾馴三足擾化之定至矣哉瑞感德四方來¶
囹圄空水火菽粟求賢振滯棄珠玉衣不靡宮以卑當¶
陽端嘿垂拱無爲云云萬有其樂不訾¶
嗟此舉時逢至道肖形咸自持賦命無傷夭行氣進皇¶
輿遊龍服帝皁(■/一作)聖主寧區宇乾坤永相保¶
牧野征鳴條戰大齊家萬國拱揖應終禪奥主廓清都¶
大君臨赤縣髙居深視當扆正殿旦暮之期今一見¶
兩儀分牧以君陶有象化無垠大齊徳邈誰羣超鳳火¶
冠龍雲露以潔風以薫榮光至氣氤氳¶
神化逺人靈協寒暑調風雨燮披泥檢受圗牒圗牒啓¶
期運昌分四序綴三光延寳祚眇無疆¶
<pb:KR4h0034_SBCK_014-14a>¶
惟皇道升平日河水清海不溢雲干呂風入律驅黔𩠐¶
入仁夀與天高竝地厚¶
刑以厝頌聲揚皇情邈眷汾襄岱山髙配林壯亭亭聳¶
云云望斾葳蕤駕騤騤刋金闕奠玉龜¶
　　　　皇夏¶
禮終三爵樂奏九成允也天子穹壤和平載色載笑反¶
寢宴息一人有祉百神奉職¶
樂府詩集巻第十四¶
　　　　　　　東呉毛晉訂正　男扆再訂¶
<pb:KR4h0034_SBCK_014-14b>¶
