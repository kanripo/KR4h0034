# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:54.512632
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB04n0332-029樂府詩集-卷第二十九.
<pb:KR4h0034_SBCK_029-1a>¶
樂府詩集巻第二十九¶
　　　　　　　太原　郭茂倩　編次¶
　　相和歌辭¶
　　　吟歎曲¶
　　　　　古今樂録曰張永元嘉技録有吟歎四曲¶
　　　　　一曰大雅吟二曰王朙君三曰楚妃歎四¶
　　　　　曰王子喬大雅吟王朙君楚妃歎竝石崇¶
　　　　　辭王子喬古辭王朙君一曲今有歌大雅¶
　　　　　吟楚妃歎二曲今無能歌者古有八曲其¶
　　　　　小雅吟蜀琴頭楚王吟東武吟四曲闕¶
　　　　大雅吟　石　崇¶
<pb:KR4h0034_SBCK_029-1b>¶
堂堂太祖淵弘其量仁格宇宙義風遐暢啟土萬里志¶
抂翼亮三分有二周文是尚於穆武王弈世載聰欽朙¶
冲默文思允恭武則不猛化則時雍庭有儀鳳郊有遊¶
龍啓路千里萬國率從蕩清吳會六合乃同百姓仰德¶
良史書功超越三代唐虞比蹤¶
　　　　　　右一曲晉樂所奏¶
　　　　王朙君¶
　　　　　一曰王昭君唐書樂志曰朙君漢曲也元¶
　　　　　帝時匈奴單于入朝詔以王嬙配之即昭¶
　　　　　君也及將去入辭光彩射人悚動左右天¶
　　　　　子悔焉漢人憐其逺嫁為作此歌晉石崇¶
<pb:KR4h0034_SBCK_029-2a>¶
　　　　　妓緑珠善舞以此曲教之而自製新歌按¶
　　　　　此本中朝舊曲唐爲吳聲葢吳人傳授訛¶
　　　　　變使然也西京雜記曰元帝後宮既多不¶
　　　　　得常見乃使畫工圖其形案圖召幸宮人¶
　　　　　皆賂畫工多者十萬少者亦不減五萬昭¶
　　　　　君自恃容貌獨不肯與工人乃醜圗之遂¶
　　　　　不得見後匈奴入朝求美人為閼氏帝按¶
　　　　　圖以昭君行及去召見貌為後宮第一善¶
　　　　　應對舉止閒雅帝悔之而名籍已定方重¶
　　　　　信於外國故不復更人乃窮按其事畫工¶
　　　　　有杜陵毛延夀為人形醜好老少必得其¶
<pb:KR4h0034_SBCK_029-2b>¶
　　　　　真安陵陳敞新豐劉白龔寛竝工為牛馬¶
　　　　　飛鳥衆藝人形好醜不逮延夀下杜陽望¶
　　　　　樊青尤善布色同日棄市籍其家資皆巨¶
　　　　　萬京師畫工於是差稀古今樂録曰朙君¶
　　　　　歌舞者晉太康中季倫所作也王朙君本¶
　　　　　名昭君以觸文帝諱故晉人謂之朙君匈¶
　　　　　奴盛請㛰扵漢元帝以後宮良家子朙君¶
　　　　　配焉初武帝以江都王建女細君為公主¶
　　　　　嫁烏孫王昆莫令琵琶馬上作樂以慰其¶
　　　　　道路之思送朙君亦然也其造新之曲多¶
　　　　　哀怨之聲晉宋以來朙君止以絃𨽻少許¶
<pb:KR4h0034_SBCK_029-3a>¶
　　　　　為上舞而已梁天監中斯宣達為樂府令¶
　　　　　與諸樂工以清商兩相閒絃為朙君上舞¶
　　　　　傳之至今王僧䖍技録云朙君有閒絃及¶
　　　　　契注聲又有送聲謝希逸琴論曰平調朙¶
　　　　　君三十六拍胡笳朙君二十六拍清調朙¶
　　　　　君十三拍閒絃朙君九拍蜀調朙君十二¶
　　　　　拍吴調朙君十四拍杜瓊朙君二十一拍¶
　　　　　凡有七曲琴集曰胡笳朙君四弄有上舞¶
　　　　　下舞上閒絃下閒絃朙君三百餘弄其善¶
　　　　　者四焉又胡笳朙君别五拜辭漢跨鞍望¶
　　　　　鄉奔雲入林是也按琴曲有昭君怨亦與¶
<pb:KR4h0034_SBCK_029-3b>¶
　　　　　此同¶
我本良家子將適單于庭辭訣未及終前驅已抗旌僕¶
御涕流離轅馬悲且鳴哀欝傷五内泣淚沾朱纓行行¶
日已逺遂造匈奴城延我扵穹廬加我閼氏名殊類非¶
所安雖貴非所榮父子見陵辱對之慙且驚殺身良不¶
易默黙以苟生苟生亦何聊積思常憤盈願假飛鴻翼¶
棄之以遐征飛鴻不我顧佇立以屏營㫺為匣中玉今¶
為糞上英朝&KR0160;不足嘉(一作/歡)甘與秋草幷傳語後世人¶
逺嫁難為情¶
　　　　　　右一曲晉樂所奏¶
　　　　王昭君　鮑　照¶
<pb:KR4h0034_SBCK_029-4a>¶
旣事轉蓬逺心隨雁路絶霜鞞旦夕驚邊笳中夜咽¶
　　　　同前　施榮泰¶
垂羅下椒閣舉袖拂胡塵唧唧撫心歎蛾睂誤殺人¶
　　　　同前　&KR0067;　信¶
拭啼辭戚里囘顧望昭陽鏡失菱花影&KR0107;除却月梁圍¶
腰無一尺垂涙有千行衫身承馬汗紅袖拂秋霜别曲¶
真多恨哀絃須㪅張¶
　　　　同前¶
猗蘭恩寵歇昭陽幸御稀朝辭漢闕去夕見胡塵飛寄¶
信秦樓下因書秋雁歸¶
　　　　同前　崔國輔¶
<pb:KR4h0034_SBCK_029-4b>¶
漢使南還盡胡中妾獨存紫臺綿望絶秋草不堪論¶
　　　　同前¶
一回望月一回悲望月月移人不移何時得見漢朝使¶
為妾傳書斬畫師¶
　　　　同前　盧照隣¶
合殿恩中絶交河使漸稀肝腸辭玉輦形影向金微漢¶
宮草應綠胡庭沙正飛願逐三秋雁年年一度歸¶
　　　　同前　駱賓王¶
斂容辭豹尾緘怨度龍鱗金鈿朙漢月玉筯染胡塵妝¶
鏡菱花暗愁睂桺葉嚬唯有清笳曲時聞芳樹春¶
　　　　同前　沈佺期¶
<pb:KR4h0034_SBCK_029-5a>¶
非君惜鸞殿非妾妬蛾睂薄命由驕虜無情是畫師嫁¶
來胡地惡不竝漢宮時心苦無聊頼何堪上馬辭¶
　　　　同前　梁　獻¶
圗畫失天真容&KR0160;坐誤人君恩不可再妾命抂和親淚¶
㸃關山月衣銷邊塞塵一聞陽鳥至思絶漢宮春¶
　　　　同前　上官儀¶
玉關春色晚金河路幾千琴悲桂條上笛怨桺花前霧¶
掩臨妝月風驚入鬢蟬緘書待還使淚盡白雲天¶
　　　　同前　董思恭¶
琵琶馬上彈行路曲中難漢月正南逺燕山直北寒髻¶
鬟風拂&KR0652;(一作/亂)睂黛雪沾殘斟酌紅顔盡何勞鏡裏看¶
<pb:KR4h0034_SBCK_029-5b>¶
　　　　同前　顧朝陽¶
莫將鈆粉匣不用鏡花光一去邊城路何情㪅𦘕妝影¶
銷胡地月衣盡漢宮香妾死非關命秪縁怨斷腸¶
　　　　同前三首　東方虬¶
漢道初全盛朝廷足武臣何須薄命妾辛苦逺和親¶
揜涕辭丹鳳銜悲向白龍單于浪驚喜無復舊時容¶
胡地無花草春來不似春自然衣帶緩非是為腰身¶
　　　　同前三首　郭元振¶
自嫁單于國長銜漢掖悲容顔日憔悴有甚畫圖時¶
厭踐冰霜域嗟為邊塞人思從漢南獵一見漢家塵¶
聞有南河信傳聞殺畫師始知君惠重㪅遣畫蛾睂¶
<pb:KR4h0034_SBCK_029-6a>¶
　　　　同前　劉長卿¶
自矜妖豔色不顧丹青人那知粉繢能相負却使容&KR0160;¶
翻誤身上馬辭君嫁驕虜玉顔對人啼不語北風雁急¶
浮清(一作/雲)秋萬里獨見黄河流纎腰不復漢宮寵雙蛾¶
長向胡天愁琵琶絃中苦調多蕭蕭羌笛聲相和可憐¶
一曲傳樂府能使千秋傷綺羅¶
　　　　同前二首　李　白¶
漢家秦地月流影照(一作/送)朙妃一上玉關道天涯去不¶
歸漢月還從東海出朙妃西嫁無來日燕支長寒雪作¶
花蛾睂憔悴没胡沙生乏黄金枉圖畫死畱青塜使人¶
嗟¶
<pb:KR4h0034_SBCK_029-6b>¶
昭君拂玉鞍上馬啼紅頰今日漢宮人朙朝胡地妾¶
　　　　同前　儲光羲¶
日暮驚沙亂雪飛𠊓人相勸易羅衣彊來前帳看歌舞¶
共待單于夜獵歸¶
　　　　同前　僧皎然¶
自倚嬋娟望主恩誰知美惡忽相翻黄金不買漢宮貌¶
靑塜空埋胡地魂¶
　　　　同前二首　白居易¶
滿面胡沙滿鬢風睂銷殘黛臉銷紅愁苦辛懃顦顇盡¶
如今却似畫圖中¶
漢使却𢌞憑寄語黄金何日贖蛾睂君王若問妾顔色¶
<pb:KR4h0034_SBCK_029-7a>¶
莫道不如宮裏時¶
　　　　同前二首　令狐楚¶
錦車天外去毳幕雲中開魏闕蒼龍逺蕭關赤雁哀¶
仙娥今下嫁嫡子自同和劒㦸歸田盡牛羊遶塞多¶
　　　　同前　李商隱¶
毛延夀畫欲通神忍為黄金不為人馬上琵琶行萬里¶
漢宮長有隔生春¶
　　　　朙君詞　梁簡文帝¶
玉艶光瑶質金鈿婉黛紅一去蒲萄觀長别披香宮秋¶
簷照漢月愁帳入胡風妙工偏見詆無由情恨通¶
　　　　同前　張正見¶
<pb:KR4h0034_SBCK_029-7b>¶
寒樹暗胡塵霜樓朙漢月淚染上春衣憂變&KR0160;年髮¶
　　　　同前　王　襃¶
蘭殿辭新寵椒房餘故情鴻飛漸南陸馬首倦西征寄¶
書參漢使銜涕望秦城唯餘馬上曲猶作出關聲¶
　　　　同前　王　偃¶
北望單于日半斜朙君馬上泣胡沙一𩀱淚滴黄河水¶
應得東流入漢家¶
　　　　同前　武陵王紀¶
塞外無春色邊城有風霜誰堪覽朙鏡持許照紅妝¶
　　　　同前　沈　約¶
朝發披香殿夕濟汾隂河扵兹懷九折自此歛𩀱蛾沾¶
<pb:KR4h0034_SBCK_029-8a>¶
妝疑湛露繞臆狀流波日見奔沙起稍覺轉蓬多胡風¶
犯肌骨非直傷綺羅銜涕試南望關山欝嵯峨始作陽¶
春曲終成苦寒歌唯有三五夜朙月暫經過¶
　　　　同前　&KR0067;　信¶
斂睂光禄塞遥望夫人城片片紅顔落𩀱𩀱淚眼生冰¶
河牽馬渡雪路抱鞍行胡風入(一作/作)骨冷夜月照心朙¶
方調琴上曲變入胡笳聲¶
　　　　同前　何　妥¶
㫺聞别鶴弄已自軫離情今來昭君曲還悲秋草幷¶
　　　　同前　嶭道衡¶
我本良家子充選入椒庭不蒙女史進㪅無畫師情蛾¶
<pb:KR4h0034_SBCK_029-8b>¶
睂非本質蟬鬢改真形專猶妾命薄誤使君恩輕啼落¶
渭橋路歎别長安城今夜寒草㝛朙朝轉蓬征郤望關¶
山迥前瞻沙漠平胡風帶秋月嘶馬雜笳聲毛裘易羅¶
綺氊帳代帷屏自知蓮臉歇羞看菱鏡朙&KR0107;落終應棄¶
髻解不須縈何用單于重詎假閼氏名駃騠聊彊食挏¶
酒未能傾心隨故鄉斷愁逐塞雲生漢宮如有憶為視¶
旄頭星¶
　　　　同前　張文琮¶
我途飛萬里囘首望三秦忽見天山雪還疑上苑春玉¶
痕垂淚粉(一作/粉淚)羅袂拂胡塵為得胡中曲還悲逺嫁人¶
　　　　同前　陳　昭¶
<pb:KR4h0034_SBCK_029-9a>¶
跨鞍今永訣垂淚别親賔漢地行將逺胡關逐望新交¶
河擁塞路隴首暗沙塵唯有孤朙月猶能逺送人¶
　　　　同前　戴叔倫¶
漢宮若逺近路在沙塞上到死不得歸何人共南望¶
　　　　同前　李　端¶
李陵初送子卿回漢月朙朙照帳來憶著長安舊遊處¶
千門萬户玉樓臺¶
　　　　昭君歎二首　范静婦沈氏¶
早信丹青巧重貨洛陽師千金買蟬鬢百萬寫蛾睂¶
今朝猶漢地朙旦入胡關情寄南雲反思逐北風還(一/作)¶
(髙堂歌吹少/遊子夢中還)¶
<pb:KR4h0034_SBCK_029-9b>¶
　　　　楚王吟　張　率¶
章臺迎夏日夢逺感春條風生竹&KR0284;響雲垂草緑饒相¶
看重束素唯欣争細腰不惜同從理但使一聞韶¶
　　　　楚妃歎　石　崇¶
　　　　　劉向列女傳曰楚姬楚莊王夫人也莊王¶
　　　　　好狩獵畢弋樊姬諫不止乃不食禽獸之¶
　　　　　肉王嘗與虞丘子語以為賢樊姬笑之王¶
　　　　　曰何笑也對曰虞丘子賢矣未忠也妾充¶
　　　　　後宮十一年而所進者九人賢扵妾者二¶
　　　　　人與妾同列者七人虞丘子相楚十年而¶
　　　　　所薦者非其子孫則族昆弟未聞進賢退¶
<pb:KR4h0034_SBCK_029-10a>¶
　　　　　不肖也妾之笑不亦宜乎王扵是以孫叔¶
　　　　　敖為令尹治楚三年而莊王以霸樂府解¶
　　　　　題曰陸機吳趨行云楚妃且勿歎朙非近¶
　　　　　題也按謝希逸琴論有楚妃歎七拍¶
蕩蕩大楚跨土萬里北據方城南接交趾西撫巴漢東¶
被海涘五侯九伯是疆是理矯矯莊王淵渟岳峙冕旒¶
垂精充纊塞耳韜光戢曜潛默恭已内委樊姬外任孫¶
子猗猗樊姬體道履信既絀虞丘九女是進杜絶邪佞¶
廣啟令胤割歡抑寵居之不吝不吝實難可謂知㡬化¶
自近始著於閨闈光佐霸業邁德揚威羣后列辟式瞻¶
洪規譬彼江海百川咸歸萬&KR0022;作歌身没名飛¶
<pb:KR4h0034_SBCK_029-10b>¶
　　　　　　右一曲晉樂所奏¶
　　　　同前　袁伯文¶
玉墀滴凄露羅幌已依霜逢春每先絶争秋欲幾芳¶
　　　　同前　梁簡文帝¶
閨閑漏永永漏長宵寂寂草營飛夜户絲蟲繞秋屋薄¶
笑未為欣微歎還成戚金簪鬢下垂玉筯衣前滴¶
　　　　同前　張　籍¶
湘雲初起江沉沉君王遥在雲夢林江南雨多旌旗暗¶
臺下朝朝春水深章&KR0160;殿前朝萬國君心獨自終無極¶
楚兵滿地能逐禽誰用一身繼筋力西江若飜雲夢中¶
麋鹿死盡應還宮¶
<pb:KR4h0034_SBCK_029-11a>¶
　　　　楚妃吟　王　筠¶
花早飛林中朙鳥早歸庭前日暖春閨香氣亦霏霏香¶
氣漂當軒清唱調獨顧慕含怨復含嬌蝶飛蘭復裊裊¶
輕風入裙春可遊歌聲梁上浮春遊方有樂沈沈下羅¶
幕¶
　　　　楚妃曲　吳　均¶
春妝約春黛如月復如蛾玉&KR0107;照繡領金薄厠紅羅¶
　　　　楚妃怨　張　籍¶
梧桐葉下黄金井横架轆轤牽素䌄美人初起天未朙¶
手拂銀缾秋水冷¶
　　　　王子喬　古　辭¶
<pb:KR4h0034_SBCK_029-11b>¶
　　　　　劉向列仙傳曰王子喬者周靈王太子晉¶
　　　　　也好吹笙作鳳鳴遊伊洛之間道人浮丘¶
　　　　　公接以上蒿髙山三十餘年後求之於山¶
　　　　　上見&KR0074;良曰告我家七月七日待我於緱¶
　　　　　氏山頭至時果乘白鶴駐山頭望之不得¶
　　　　　到舉手謝時人數日而去為立祠於緱氏¶
　　　　　山下及嵩髙之首焉¶
王子喬參駕白鹿雲中遨參駕白鹿雲中遨下遊來王¶
子喬參駕白鹿上至雲戲遊遨上建逋隂廣里踐近髙¶
結仙宮過謁三台東遊四海五嶽山過蓬萊紫雲臺三¶
王五帝不足令令我聖朙應太平養民若子事父朙當¶
<pb:KR4h0034_SBCK_029-12a>¶
究天禄永康寧玉女羅坐吹笛簫嗟行聖人遊八極鳴¶
吐銜福翔殿側聖主享萬年悲吟皇帝延夀命¶
　　　　　　右一曲魏晉樂所奏¶
　　　　同前　江　淹¶
子喬好輕舉不待鍊銀丹控鶴去窈窕學鳳對巑岏山¶
無一春草谷有千年蘭雲衣下躑躅龍駕何時還¶
　　　　同前　髙允生¶
仙化非常道其義出自然王喬誕神氣白日忽升天晻¶
曖御雲氣飄颻乘長烟寄想崆峒外翺翔宇宙間七月¶
有佳節(一作/期)控鶴崇崖巔永與時人别一去不復旋¶
　　　　同前　髙　允¶
<pb:KR4h0034_SBCK_029-12b>¶
王少卿王少卿超升飛龍翔天庭遺儀景雲漢酬光騖¶
電逝忽若浮騎日月從列星跨騰太廓踰窅冥尋元氣¶
出天門窮覽有無究道根¶
　　　　同前　宋之問¶
王子喬愛神仙七月七日上賔天白虎揺瑟鳳吹笙乘¶
騎雲氣吸日精吸日精長不歸遺廟今抂而人非空望¶
山頭草草露溼君衣¶
樂府詩集巻第二十九(終)東吳毛晉訂正¶
