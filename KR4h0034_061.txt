# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:55.946219
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 61
#+PROPERTY: FILE SB04n0332-061樂府詩集-卷第六十一.
<pb:KR4h0034_SBCK_061-1a>¶
樂府詩集巻第六十一¶
　　　　　　　太原　郭茂倩　編次¶
　　雜曲歌辭¶
　　　　　宋書樂志曰古者天子聴政使公卿大夫¶
　　　　　獻詩耆艾修之而後王斟酌焉然後被於¶
　　　　　聲於是有採詩之官周室下衰官失其職¶
　　　　　漢魏之世歌詠雜興而詩之流乃有八名¶
　　　　　曰行曰引曰歌曰謠曰吟曰詠曰怨曰歎¶
　　　　　皆詩人六義之餘也至其協聲律播金石¶
　　　　　而總謂之曲若夫均奏之髙下音節之緩¶
　　　　　急文辭之多少則繫乎作者才&KR0736;之淺深¶
<pb:KR4h0034_SBCK_061-1b>¶
　　　　　與其風俗之薄厚當是時如司馬相如曹¶
　　　　　植之徒所為文章深厚爾雅猶有古之遺¶
　　　　　風焉自晋遷江左下逮隋唐徳澤寖微風¶
　　　　　化不競去聖逾逺繁音日滋豔曲興於南¶
　　　　　朝胡音生於北俗哀淫靡曼之辭迭作竝¶
　　　　　起流而&KR0111;反以至陵夷原其所由葢不能¶
　　　　　制雅樂以相變大抵多溺於鄭衛由是新¶
　　　　　聲熾而雅音廢矣㫺晉平公說新聲而師¶
　　　　　曠知公室之將卑李延年善為新聲變曲¶
　　　　　而聞者莫不感動其後元帝自度曲被聲¶
　　　　　歌而漢業遂衰曹妙逹等改易新聲而隋¶
<pb:KR4h0034_SBCK_061-2a>¶
　　　　　文不能救嗚呼新聲之感人如此是以為¶
　　　　　世所貴雖㳂情之作或出一時而聲辭淺¶
　　　　　迫少復近古故蕭齊之將亾也有伴侣髙¶
　　　　　齊之將亾也有無愁陳之將亾也有玉樹¶
　　　　　後庭花隋之將亾也有泛龍舟所謂煩手¶
　　　　　淫聲爭新怨衰此又新聲之弊也雜曲者¶
　　　　　歷代有之或心志之所存或情&KR0736;之所感¶
　　　　　或宴游懽樂之所發或憂愁憤怨之所興¶
　　　　　或叙離别悲傷之懷或言征戰行役之苦¶
　　　　　或縁於佛老或出自夷虜兼收備載故總¶
　　　　　謂之雜曲自秦漢已來數千百歲文人才¶
<pb:KR4h0034_SBCK_061-2b>¶
　　　　　士作者非一干戈之後喪亂之餘亾失既¶
　　　　　多聲辭不具故有名存義亾不見所起而¶
　　　　　有古辭可考者則若傷歌行生别離長相¶
　　　　　&KR0736;棗下何纂纂之類是也復有不見古辭¶
　　　　　而後人繼有擬述可以槩見其義者則若¶
　　　　　出自薊北門結客少年場秦王卷衣半渡¶
　　　　　溪空城雀齊謳吳趨㑹吟悲哉之類是也¶
　　　　　又如漢阮瑀之駕出北郭門曹植之惟漢¶
　　　　　苦&KR0736;欲遊南山事君車已駕桂之樹等行¶
　　　　　磐石驅車浮萍種葛吁嗟鰕䱹等萹傅𤣥¶
　　　　　之雲中白子髙前有一樽酒鴻雁生塞北¶
<pb:KR4h0034_SBCK_061-3a>¶
　　　　　行㫺君飛塵車遥遙篇陸機之置酒謝惠¶
　　　　　連之晨風鮑照之鴻雁如此之類其名甚¶
　　　　　多或因意命題或學古叙事其辭具在故¶
　　　　　不復備論¶
　　　　蜨蝶行　古　辭¶
蜨蝶之遨遊東園奈何卒逢三月養子鷰接我苜蓿間¶
持之我入紫深宫中行纒之傅欂櫨間雀來鷰鷰子見¶
銜哺來揺頭𡔷翼何軒奴軒¶
　　　　同前　李鏡逺¶
青春已布澤微蟲應節歡朝出南園裏𦱤依&KR0160;葉端菱¶
舟追或易風池渡㪅難羣飛終不逺還向玉階蘭¶
<pb:KR4h0034_SBCK_061-3b>¶
　　　　桂之樹行　曹　植¶
桂之樹桂之樹桂生一何麗佳楊朱&KR0160;而翠葉流芳布¶
天涯上有棲鸞下有盤螭桂之樹得道之真人咸來㑹¶
講仙教爾服食日精要道甚省不煩澹泊無為自然乘¶
蹻萬里之外去畱隨意所欲存髙髙上際於衆外下下¶
乃竆極地天¶
　　　　秦女休行　左延年¶
　　　　　左延年辭大略言女休為燕王婦為宗報¶
　　　　　讎殺人都市雖被囚繫終以赦宥得寛刑¶
　　　　　戮也晋傅𤣥云龎氏有烈婦亦言殺人報¶
　　　　　怨以烈義稱與古辭義同而事異¶
<pb:KR4h0034_SBCK_061-4a>¶
始出上西門遥望秦氏廬秦氏有好女自名爲女休休¶
年十四五爲宗行報讎左執白楊刃右據宛魯矛讎家¶
便東南□僵秦女休女休西上山上山四五里關吏呵¶
問女休女休前置辭平生爲燕王婦於今爲詔獄囚平¶
生衣參差當今無領襦朙知殺人當死兄言快快弟言¶
無道憂女休堅辭爲宗報讎死不疑殺人都市中徼我¶
都巷西丞卿羅東向坐女休悽悽曵梏前兩徒夾我持¶
刀刀五尺餘刀未下朣朧擊𡔷赦書下¶
　　　　同前　傅　玄¶
龎氏有烈婦義聲馳雍涼父母家有重怨仇人㬥且彊¶
雖有男兄弟志弱不能當烈女念此痛丹心爲寸傷外¶
<pb:KR4h0034_SBCK_061-4b>¶
若無意者内潛&KR0736;無方白日入都市怨家如平常匿劒¶
藏白刃一奮尋身僵身首爲之異處伏尸列肆㫄肉與¶
土合成泥灑血濺飛梁猛氣上干雲霓仇黨失守爲披¶
攘一市稱烈義觀者收淚竝慨忼百男何當益不如一¶
女良烈女直造縣門云父不幸遭禍殃今仇身以分裂¶
雖死情益揚殺人當伏法義不苟活隳舊章縣令解印¶
綬令我傷心不忍聽刑部垂頭塞耳令我吏舉不能成¶
烈著希代之績義立無竆之名夫家同受其祚子子孫¶
孫咸享其榮今我絃歌吟詠髙風激揚壯發悲且清¶
　　　　同前　李　白¶
西門秦氏女秀色如瓊花手揮白楊刀清晝殺讎家羅¶
<pb:KR4h0034_SBCK_061-5a>¶
䄂灑赤血英聲凌紫霞直上西山去關吏相邀遮壻為¶
燕國王身被詔獄加犯刑若履虎不畏落爪牙素頸未¶
及斷摧睂伏泥沙金雞忽放赦大辟得寛賒何慙聶政¶
姊萬古共驚嗟¶
　　　　當牆欲髙行　曹　植¶
龍欲升天須浮雲人之仕進待中人衆口可以鑠金讒¶
言三至慈母不親憤憤俗間不辨偽真願欲披心自說¶
陳君門以九重道逺河無津¶
　　　　當欲遊南山行　曹　植¶
東海廣且深由卑下百川五嶽雖髙大不逆垢與塵良¶
木不十圍洪條無所因長者能博愛天下寄其身大匠¶
<pb:KR4h0034_SBCK_061-5b>¶
無棄材船車用不均錐刀各異能何所獨却前嘉善而¶
矜愚大聖亦同然仁者各壽考四坐咸萬年¶
　　　　當事君行　曹　植¶
人生有所貴尚出門各異情朱紫㪅相奪色雅鄭異音¶
聲好惡隨所愛增追舉逐虚名百心可事一君巧詐寕¶
拙誠¶
　　　　當車已駕行　曹　植¶
坐玉殿㑹諸貴客侍者打觴主人離席顧視東西箱絲¶
竹與鞞鐸不醉無歸來朙燈以繼夕¶
　　　　驅車上東門行　古　辭¶
驅車上東門遥望郭北墓白楊何蕭蕭松栢夾廣路下¶
<pb:KR4h0034_SBCK_061-6a>¶
有凍死人杳杳即長𦱤潛寐黄泉下千載永不寤浩浩¶
陰陽移年命如朝露人生忽如寄壽無金石固萬嵗㪅¶
相送賢聖莫能度服食求神仙多為藥所誤不如飲美¶
酒被服紈與素¶
　　　　駕言出北闕行　陸　機¶
駕言出北闕躑躅遵山陵長松何鬱鬱丘墓互相承念¶
㫺殂没子悠悠不可勝安寢重冥廬天壤莫能興人生¶
何期促忽如朝露凝辛苦百年間戚戚如&KR1755;冰仁智亦¶
何補遷化有朙徴求仙鮮克仙大虛安可凌良㑹罄美¶
服對酒宴同聲¶
　　　　駕出北郭門行　阮　瑀¶
<pb:KR4h0034_SBCK_061-6b>¶
駕出北郭門馬樊不肯馳下車歩踟蹰仰折枯楊枝顧¶
聞丘林中噭噭有悲啼&KR1093;問啼者出何為乃如斯親母¶
舍我殁後母憎孤兒飢寒無衣食舉動鞭捶施骨消肌¶
肉盡體若枯樹皮藏我空室中父還不能知上冡察故¶
處存亾永别離親母何可見淚下聲正嘶棄我於此間¶
竆厄豈有貲傳告後代人以此為朙規¶
　　　　出門行二首　孟　郊¶
長河悠悠去無極百齡同此可歎息秋風白露沾人衣¶
壯心凋落奪顔色少年出門將訴誰川無梁兮路無歧¶
一聞陌上苦寒奏使我佇立驚且悲君今得意厭粱肉¶
豈復念我貧賤時¶
<pb:KR4h0034_SBCK_061-7a>¶
海風蕭蕭天雨霜竆愁獨坐夜何長驅車舊憶太行險¶
始知遊子悲故鄉美人相&KR0736;隔天闕長望雲端不可越¶
手持琅玕欲有贈愛而不見心斷絶南山峩峩白石爛¶
碧海之波浩漫漫參辰出沒不相待我欲横天無羽翰¶
　　　　出門行　元　稹¶
兄弟同出門同行不同志悽悽分歧路各各營所為兄¶
上荆山巔飜石辨虹氣弟沈滄海底偷珠待龍&KR1368;出門¶
不數年同歸亦同遂俱用私所珍升沉自兹異獻珠龍¶
王宫值龍覔珠次但喜復得珠不求珠所自酬客雙龍¶
女授客六龍轡遣充行雨神雨澤隨客意雩夏鍾𡔷繁¶
禜秩玉帛積彩色畫廊廟奴僮被珠翠驥騄千萬雙鴛¶
<pb:KR4h0034_SBCK_061-7b>¶
鴦七十二言者禾稼枯無人敢輕議其兄因獻璞再刖¶
不&KR1755;地門户親戚疎匡&KR0451;妻妾棄銘心有所待視足無¶
所媿持璞自枕頭淚㾗雙血漬一朝龍醒寤夲問偷珠¶
事因知行雨偏妻子五刑僃仁兄捧屍哭勢友掉頭諱¶
喪車黔首塟弔客青蠅至楚有望氣人王前忽長跪賀¶
王得貴寳不逺王所莅求之果如言剖則浮筠膩白珩¶
無顔色垂棘有瑕累在楚列地封入趙連城貴秦遣李¶
斯書書為傳國瑞秦亾漢魏傳傳者得神器卞和名永¶
永與寳不相墜勸爾出門行行難莫行易易得還易失¶
難同亦難離善賈識貪亷良田無稙穉磨劒莫磨錐磨¶
錐成小利¶
<pb:KR4h0034_SBCK_061-8a>¶
　　　　出自薊北門行　鮑　照¶
　　　　　魏曹植豔歌行曰出自薊北門遥望胡地¶
　　　　　桑枝枝自相值葉葉自相當樂府觧題曰¶
　　　　　出自薊北門行其致與從軍行同而兼言¶
　　　　　燕薊風物及突騎勇悍之狀若鮑照云羽¶
　　　　　檄起邊亭備叙征戰苦辛之意通典曰燕¶
　　　　　本秦上谷郡薊即漁陽郡皆在遼西漢書¶
　　　　　曰薊故燕國也¶
羽檄起邊亭烽火入咸陽徵師屯廣武分兵救朔方嚴¶
秋䈥(一作/筋)竿勁虜陣精且彊天子按劒怒使者遥相望¶
雁行縁石徑魚貫度飛梁簫𡔷流漢&KR0736;旌甲被胡霜疾¶
<pb:KR4h0034_SBCK_061-8b>¶
風衝塞起沙礫自飄揚馬毛縮如蝟&KR0641;弓不可張時危¶
見臣節世亂識忠良投軀報朙主身死為國殤¶
　　　　同前　徐　陵¶
薊北&KR0643;長望黄昬心獨愁燕山對古刹代郡隱城樓屢¶
戰橋恒斷長冰塹不流天雲如虵陣漢月帶胡愁漬土¶
泥函谷挼繩縛涼州平生燕頷相㑹自得封侯¶
　　　　同前　庾　信¶
薊門還北望役役盡傷情關山連漢月隴水向秦城笳¶
寒蘆葉脆弓凍紵&KR0076;鳴梅林能止渇複姓可防兵將軍¶
連轉戰都䕶夜巡營燕山猶有石須勒㡬人名¶
　　　　同前　李　白¶
<pb:KR4h0034_SBCK_061-9a>¶
虜陣横北荒胡星曜精&KR0621;羽書速驚電烽火晝連光虎¶
竹救邊急戎車森已行朙主不安席按劒心飛揚推轂¶
出猛將連旗登戰場兵威衝絶漠殺氣凌穹蒼列卒(一/作)¶
(陣)赤山下開營紫塞𠊓途冬沙風𦂳旌旗颯凋傷畫&KR0641;¶
悲海月征衣巻天霜揮刃斬樓蘭彎弓射賢王單于一¶
平蕩種落自奔亾收功報天子行歌(一作/歌舞)歸咸陽¶
　　　　薊門行五首　髙　適¶
邊城十一月雨雪亂霏霏元戎號令嚴人馬亦輕肥羌¶
胡無盡日征戰㡬時歸¶
幽州多騎射結髪重横行一朝事將軍出入有聲名紛¶
紛獵秋草相向&KR0641;弓鳴¶
<pb:KR4h0034_SBCK_061-9b>¶
薊門逢古老獨立&KR0736;氛氲一身既零丁頭鬢白紛紛勲¶
庸今已矣不識霍將軍¶
&KR0252;&KR0252;長城外日没㪅𤎆塵胡騎雖憑陵漢兵不顧身古¶
樹滿空塞黄雲愁殺人¶
漢家能用武開拓竆異域戍卒厭糠覈降胡飽衣食開¶
亭試一望吾欲涕霑臆¶
　　　　同前　李希仲¶
旄頭有精&KR0621;胡騎獵秋草羽檄南渡河邊庭用兵早漢¶
家愛征戰㝛將今已老辛苦羽林兒從戎榆關道一身¶
救邊速烽火連薊門前軍鳥飛斷格鬬塵沙昬寒日𡔷¶
聲急單于夜火奔當須狥忠義身死報國恩¶
<pb:KR4h0034_SBCK_061-10a>¶
　　　　君子有所&KR0736;行　陸　機¶
　　　　　樂府解題曰君子有所&KR0736;行晉陸機云命¶
　　　　　駕登北山宋鮑照云西山登雀臺梁沈約¶
　　　　　云晨䇿終南首其旨言彫室麗色不足為¶
　　　　　久懽宴安酖毒滿盈所宜敬忌與君子行¶
　　　　　異也¶
命駕登北山延佇望城郭廛里一何盛街巷紛漠漠甲¶
第崇髙闥洞房結阿閣曲池何湛湛清川帶&KR0160;薄邃宇¶
列綺窗蘭室接羅幕淑貌色斯升哀音承顔作人生盛¶
行邁(一作人生/誠行過)容&KR0160;隨年落善哉膏粱士營生奥且博¶
宴安消靈根酖毒不可恪無以肉食資取笑蔾(一作/葵)與¶
<pb:KR4h0034_SBCK_061-10b>¶
藿¶
　　　　同前　謝靈運¶
總駕越鍾陵還顧望京畿踯躅周名都遊目倦(一作/巻)&KR0111;¶
歸市𨞬無阨(一作/夾)室世族有髙闈密親麗&KR0160;苑軒甍飾¶
通逵孰是金張樂諒由燕趙詩長夜恣酣飲竆年弄音¶
徽盛往速露墜衰來疾風飛餘生不歡娛何以竟𦱤歸¶
寂寥曲肱子瓢飲療朝飢所秉自天性貧富豈相譏¶
　　　　同前　鮑　照¶
西上登雀臺東下望雲闕層關肅天居馳道直如髮繡¶
甍結飛霞璇題納朙(一作/行)月築山擬蓬壺穿池類溟渤¶
選色徧齊代徴聲匝邛越陳鍾陪夕宴笙歌待朙發年¶
<pb:KR4h0034_SBCK_061-11a>¶
貌不可畱身意㑹盈歇蟻壤漏山河絲淚毁金骨器惡¶
含滿欹物忌厚生沒智哉衆多士服理辨昭晣¶
　　　　同前　沈　約¶
晨策終南首顧望咸陽川戚里遡曾闕甲館負崇軒複¶
塗希紫閣重臺擬望仙巴姬幽蘭奏鄭女陽春弦共矜¶
紅顔日俱&KR0111;白髮年寂寥茂陵宅照曜未央蟬無以五¶
鼎盛顧嗤三經𤣥¶
　　　　同前　李　白¶
紫閣連終南青冥天倪色憑厓望咸陽宫闕羅北極萬¶
井驚畫出九衢如&KR0076;直渭水清銀河横天流不息朝野¶
盛文物衣冠何貪絶廐馬&KR0652;連山軍容威絶域伊臯運¶
<pb:KR4h0034_SBCK_061-11b>¶
元化衛霍輸筋力歌鍾樂未休榮去老還逼圎光過滿¶
缺太陽移中昃不&KR0652;東海金何爭西輝匿無作牛山悲¶
惻愴淚沾臆¶
　　　　同前二首　僧貫休¶
我愛正考甫&KR0736;賢作商頌我愛揚子雲理亂皆如鳯振¶
衣中夜起露花香旖旎撲碎驪龍朙月珠敲出鳯凰五¶
色髓陋巷蕭蕭風淅淅緬想斯人勝珪璧寂寥千載不¶
相逢無限區區盡虛擲君不見沈約道佳人不在兹春¶
光為誰惜¶
安得龍猛筆㸃石為黄金&KR0652;問(一作/向)酷吏家使無貪殘¶
心甘棠密葉成翠幄潁鳯不來天地塞所以傾城人如¶
<pb:KR4h0034_SBCK_061-12a>¶
今不可得¶
樂府詩集巻第六十一¶
　　　　　　　東吳毛晉訂正　男扆再訂¶
<pb:KR4h0034_SBCK_061-12b>¶
