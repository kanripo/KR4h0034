# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:57.787555
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 100
#+PROPERTY: FILE SB04n0332-100樂府詩集-卷第一百.
<pb:KR4h0034_SBCK_100-1a>¶
樂府詩集巻第一百¶
　　　　　　　太原　郭茂倩　編次¶
　　新樂府¶
　　　樂府倚曲　温庭筠¶
　　　　漢皇迎春辭¶
草芊芊晴掃&KR0547;宫城大錦紅殷鮮海日如融照仙掌淮¶
王小隊纓鈴響獵獵東風展燄旗畫神金甲蔥籠網鉅¶
公步輦迎句芒&KR0232;道掃塵鸞篲長豹尾竿前趙飛鷰桺¶
風吹盡睂間黄碧草含情杏花喜上林鸎轉遊絲起寳¶
馬揺環萬騎歸恩光暗入簾櫳裏¶
　　　　夜宴謡¶
<pb:KR4h0034_SBCK_100-1b>¶
長釵墜髮雙蜻蜓碧盡山斜開畫屏虬鬚公子五侯客¶
一飲千鍾如建瓴鸞咽姹唱圜無節睂斂湘&KR0547;袖回雪¶
清夜恩情四座同莫令溝水東西别亭亭蠟淚香珠濺¶
闇露小(曉/一作)風羅幕寒飄飄(飄颻/一作)㦸帶儼相次二十四¶
枝龍畫竿裂管縈&KR0076;共繁曲芳罇細浪傾春淥髙樓客¶
&KR0652;杏花多脉脉新蟾如瞪目¶
　　　　蓮浦謡¶
鳴橈軋軋溪溶溶廢綠平&KR0547;吴苑東水清蓮&KR0442;兩相向¶
鏡裏見愁愁更紅白馬金鞭大堤上西江日夕多風浪¶
荷心有露似驪珠不是真圓亦搖蕩¶
　　　　遐水謠¶
<pb:KR4h0034_SBCK_100-2a>¶
天兵九月渡遐水馬踏沙鳴雁聲起殺氣空髙萬里情¶
塞寒如箭傷眸子狼&KR0547;堡上霜漫漫枯葉飄(號/一作)風天¶
地乾犀帶䑕裘無暖色清光烱冷黄金鞍虜塵如霧罩¶
(昬/一作)亭障隴首年年漢飛將麟閣無名期未歸樓中思¶
婦徒相望¶
　　　　曉仙謠¶
玉妃喚月歸海宫月色澹白涵春空銀河欲轉星靨靨¶
雪浪疊山埋早紅宫花有露如新淚小苑茸茸(藂藂/一作)入¶
寒翠綺閣空傳唱漏聲網軒未辨凌雲字遙遥珠帳連¶
湘&KR0547;鶴扇如霜金骨仙碧簫曲盡綵霞動下視九州皆¶
悄然秦玉女騎紅尾鳯乘(半/一作)空回首晨雞弄霧葢狂¶
<pb:KR4h0034_SBCK_100-2b>¶
塵億兆家世人猶作牽情夢¶
　　　　水仙謠¶
水客夜騎紅鯉魚赤鸞雙鶴蓬瀛書輕塵不起雨新霽¶
萬里孤光含碧虚露魄冠輕見雲髮寒絲七柱香泉咽¶
夜深天碧亂山姿光碎玉(平/一作)波滿船月¶
　　　　東峰歌¶
錦礫潺湲玉溪水曉来微雨蕉(藤/一作)花紫冉冉山雞紅¶
尾長一聲樵斧驚飛起松刺梳空石差齒&KR0547;香風軟人¶
參蘂陽崖一夢伴雲根仙菌靈芝夢魂裏¶
　　　　罩魚歌¶
朝罩罩城東(南/一作)&KR0448;罩罩城西兩漿鳴幽幽蓮子相髙¶
<pb:KR4h0034_SBCK_100-3a>¶
低持罩入深水金鱗大如手魚尾迸圜波千珠落湘藕¶
風颸颸雨離離菱尖茭刺鸂鶒飛水連網眼白如影淅¶
瀝蓬聲寒㸃微楚岸有花花葢屋金塘桺色前溪曲悠¶
溶杳若去無窮五色澄潭鴨頭緑¶
　　　　生禖屏風歌¶
玉墀暗接崑崙井井上無人金索冷畵壁隂森九子堂¶
階前細月鋪花影繡屏銀鴨香蓊濛天上夢歸花繞叢¶
宜男漫作後庭草不似櫻桃千子紅¶
　　　　湘宫人歌¶
池塘芳意溼夜半東風起生綠畵羅屏金壺貯春水黄¶
粉楚宫人方飛(芳花/一作)玉刻鱗娟娟照棋燭不語兩含嚬¶
<pb:KR4h0034_SBCK_100-3b>¶
　　　　太液池歌¶
　　　　　漢書曰建章宫北有太液池池中有蓬萊¶
　　　　　方丈瀛州象神山也顔師古曰太液池者¶
　　　　　言其津潤所及廣也¶
腥鮮龍氣連清防花風漾漾吹細光疊瀾不定照天井¶
倒影蕩揺晴翠長平碧淺春生緑塘雲容雨態連青蒼¶
夜深銀漢通柏梁二十八宿朝玉堂¶
　　　　雞鳴埭歌¶
南朝天子射雉時銀河耿耿星參差銅壺漏斷夢初覺¶
寳馬塵髙人未知魚躍蓮東蕩宫沼濛濛御桺懸棲鳥¶
紅妝萬户鏡中春碧樹一聲天下曉盤踞勢窮三百年¶
<pb:KR4h0034_SBCK_100-4a>¶
朱方殺氣成愁&KR0547;彗星拂地浪連海戰&KR0540;渡江塵漲天¶
繡龍畫雉填宫井野火風驅燒九鼎殿巢江鷰砌生蒿¶
十二金人霜烱烱芊綿平綠臺城基暖色春空荒古陂¶
寧知玉樹後庭曲畱待野棠如雪枝¶
　　　　雉場歌¶
茭葉萋萋接&KR0547;樹雞鳴埭上梨花露彩仗鏘鏘已合圍¶
繡翎白頸遥相妒鵰尾扇張金縷髙碎鈴素拂驪駒豪¶
緑場紅跡未相接箭發銅牙傷彩毛麥壟桑隂小山晚¶
六虬歸去凝笳逺城頭却望幾含情青畆春蕪連古苑¶
　　　　東郊行¶
鬪雞臺下東西道桺覆班䳡(騅/一作)蝶縈草坱靄韶容鎖¶
<pb:KR4h0034_SBCK_100-4b>¶
澹愁青筐葉盡蠶應老緑渚幽香注(生/一作)白蘋差差小¶
浪吹魚鱗王孫騎馬有歸意林彩空中(著空/一作)如細塵安¶
得一生(人主/一作)各相守燒船破棧休馳走世上方應無别¶
離路&KR0342;更長千枝桺¶
　　　　春野行¶
草淺淺春如翦花壓李娘愁飢蠶欲成蠒東城年少氣¶
堂堂金丸驚起雙鴛鴦含羞更問衛公子月到枕前春¶
夢長¶
　　　　呉苑行¶
錦雉雙飛梅結子平春逺緑牕中起呉江澹畫水連空¶
三尺屏風隔千里小苑有門紅扇開天絲舞蝶俱(共/一作)¶
<pb:KR4h0034_SBCK_100-5a>¶
徘徊綺戸雕楹長若此韶光嵗嵗如歸來¶
　　　　塞寒行¶
燕弓&KR0076;勁霜封瓦撲䔩寒雕睇平野一㸃黄塵起雁喧¶
白龍堆下午蹄馬河源怒濁風如刀翦斷朔雲天更髙¶
晚出榆闗逐征北驚沙飛迸衝貂袍心許凌烟名不滅¶
年年錦字傷離别彩毫一畫竟何榮空使青樓泣(淚/一作)¶
成血¶
　　　　臺城曉朝曲¶
司馬門前火千炬䦨干星斗天將曙朱網龕驂丞相車¶
曉隨疊&KR0540;朝天去博山鏡樹香䒠茸裊裊浮航金畫龍¶
大江斂勢避宸極兩闕深嚴&KR0547;翠濃¶
<pb:KR4h0034_SBCK_100-5b>¶
　　　　走馬樓三更曲¶
春姿暖氣昬神沼李樹拳枝紫牙小玉皇夜入未央宫¶
長火千條照棲鳥馬過平橋通畫堂虎蟠龍㦸風悠揚¶
簾閒清唱報寒㸃丙舎無人遺燼香¶
　　　　春曉曲¶
家臨長信往來道乳燕雙雙拂&KR0547;草油壁車輕金犢肥¶
流蘇帳曉春雞早籠中嬌鳥暖猶睡簾外落花閒不埽¶
衰桃一樹近前池似惜紅顔鏡中老¶
　　　　惜春詞¶
百舌問花花不語低回似恨横塘雨蜂争粉蘂蝶分香¶
不似垂楊惜金縷願君畱得長妖韶莫逐東風還蕩揺¶
<pb:KR4h0034_SBCK_100-6a>¶
秦女含嚬向&KR0547;月愁紅帶露空迢迢¶
　　　　春愁曲¶
紅絲穿露珠簾冷百尺啞啞下纎綆逺翠愁山入臥屏¶
兩重雲母空烘影凉簪墜髮春眠重玉兔煴香(氤/一作)桺¶
如夢錦疊空牀萎墮紅颸颸掃尾雙金鳯蜂喧蝶駐俱¶
(戲/一作)悠揚桺拂赤欄纎草長覺後梨花委平緑春風和¶
雨吹池塘¶
　　　　春洲曲¶
韶光染色如蛾翠緑涇紅鮮水容媚蘇小慵多蘭渚閒¶
融融浦日鵁鶄寐紫騮蹀躞金銜嘶岸上揚鞭&KR0547;草迷¶
門外平橋連桺堤歸來晚樹黄鸎啼¶
<pb:KR4h0034_SBCK_100-6b>¶
　　　　晚歸曲¶
格格水禽飛帶波孤光斜起夕陽多湖西山淺似相笑¶
菱刺惹衣攢黛蛾青絲繫船向江木蘭牙出土呉江曲¶
水極晴揺泛灎紅草平春染&KR0547;緜綠玉鞭騎馬白玉(作/一)¶
(叛/楊)兒刻金作鳯光參差丁丁暖漏滴花影催入景陽人¶
不知彎堤弱桺遙相囑雀扇團圜掩香玉蓮塘艇子歸¶
不歸桺闇桑濃聞布榖¶
　　　　湘東宴曲¶
湘東宴夜金貂人楚女含情嬌翠嚬玉管將吹挿鈿帶¶
錦囊斜拂雙騏驎重城漏斷孤帆去唯恐瓊籖報天曙¶
萬戸沈沈碧樹圜雲飛雨&KR0652;知何處欲上香車俱脉脉¶
<pb:KR4h0034_SBCK_100-7a>¶
清歌響斷銀屏隔堤外紅塵蠟(蜜/一作)炬歸樓前澹月連¶
天白¶
　　　　照影曲¶
景陽妝罷瓊窗暖欲照澄朙香步&KR0180;橋上衣多抱彩雲¶
金鱗不動春塘滿黄印額山輕為塵翠鮮紅穉俱含嚬¶
桃花百媚如欲語曾為無雙今兩身¶
　　　　舞衣曲¶
藕腸纎縷抽輕春&KR0547;機漠漠嬌娥嚬金梭淅瀝透空薄¶
翦落交刀吹斷雲張家公子夜聞雨夜向蘭堂思楚舞¶
蟬衫麟帶壓愁香偷得鸎黄銷金縷(鶯鎖金縷/一作偷得黄)管含¶
蘭氣嬌語悲胡槽雪腕鴛鴦絲芙蓉力弱應難定楊桺¶
<pb:KR4h0034_SBCK_100-7b>¶
風多不自持迴頭笑語西窗客星斗寥寥波脉脉不逐¶
秦王巻象牀滿樓朙月梨花白¶
　　　　故城曲¶
漠漠沙堤&KR0547;堤西雉子班雉聲何角角麥秀桑隂閒遊¶
絲蕩平緑朙滅時相續白馬金絡頭東風故城曲故城¶
殷貴嬪曾占未央春自從香骨化飛作馬蹄塵¶
　　　　蘭塘辭¶
塘水汪汪鳧唼喋憶上江南木蘭檝繡頸金鬚蕩倒光¶
團團皺緑雞頭葉露凝荷巻珠淨圜紫菱刺短浮根鮮¶
小姑歸晚紅妝淺鏡裏芙蓉照水鮮東溝潏潏勞回首¶
欲寄一杯瓊液酒知道無郎却有情長敎月照相思桺¶
<pb:KR4h0034_SBCK_100-8a>¶
　　　　碌碌古詞¶
左亦不碌碌右亦不碌碌野草自根肥嬴牛生建犢融¶
蠟作杏蔕男兒不戀家春風破紅意女頰如桃花忠言¶
未見信巧語翻咨嗟一鞘無兩刀徒勞油壁車¶
　　　　昆朙池水戰辭¶
汪汪積水連碧空重疊細紋交斂紅赤帝龍孫鱗甲怒¶
臨流一眄生隂風鼉&KR0540;三聲報天子雕旗(旌/一作)戰艦凌¶
波起雷吼濤驚白若山石鯨眼裂蟠蛟死滇池海浪相¶
喧豗青翰畫鷁相次來(旌相次來/一作青幟白)箭羽槍纓三百萬¶
踏翻西海生塵埃茂陵仙去菱花老唼唼游魚近&KR0547;島¶
&KR0261;莽殘陽釣艇歸緑頭江鴨眠沙草¶
<pb:KR4h0034_SBCK_100-8b>¶
　　　　獵騎辭¶
早辭平扆殿夕奉湘南宴香兔抱微&KR0547;重鱗疊輕扇僕¶
飢使君馬雁避將軍箭寳柱惜離&KR0076;流黄悲赤縣理釵¶
低舞鬢换袖回歌靣晚桺未如絲春花已如霰所嗟故¶
里曲不及青樓燕¶
　　　樂府雜詠六首　陸龜䝉¶
　　　　雙吹管¶
長短裁浮筠參差作飛鳯髙樓朙月夜吹出江南弄¶
　　　　東飛鳧¶
裁得尺錦書欲寄東飛鳧脛短翅亦短雌雄戀菰蒲¶
　　　　花成子¶
<pb:KR4h0034_SBCK_100-9a>¶
春風等君意亦解欺桃李寫得去時真歸來不相似¶
　　　　月成&KR0076;¶
孤光照還沒轉益傷離别妾若是姮娥長圜不敎缺¶
　　　　孤獨怨¶
前回邉使至聞道交河戰坐想&KR0540;鞞聲寸心攢百箭¶
　　　　金吾子¶
嫁得金吾子長聞輕薄名君心如不重妾腰徒自輕¶
　　　正樂府十首　皮日休¶
　　　　　正樂府皮日休所作也其意以樂府者盖¶
　　　　　古聖王採天下之詩欲以觀民風之美惡¶
　　　　　而被之管&KR0076;以為訓戒非特以魏晉之侈¶
<pb:KR4h0034_SBCK_100-9b>¶
　　　　　麗梁陳之浮豔而謂之樂府也故取其可¶
　　　　　悲可懼者著於歌詠凡十篇名之曰正樂¶
　　　　　府¶
　　　　卒妻悲¶
河隍戍卒去一半多不回家有半菽食身為一囊灰官¶
吏按其籍伍中斥其妻處處魯人髽家家&KR0142;婦哀少者¶
任用(所/一作)歸老者無所攜况當札瘥年米粒如瓊瑰纍¶
纍作餓殍見之心若摧其夫死鋒刃其室委塵埃其命¶
即用矣其賞安在哉豈無黔敖恩救此窮餓骸誰知白¶
屋士念此翻欸欸¶
　　　　橡媪歎¶
<pb:KR4h0034_SBCK_100-10a>¶
秋深橡子熟散落榛蕪崗傴傴黄髮媪拾之踐晨霜移¶
時始盈掬盡日方滿筐幾&KR2353;復幾蒸用作三冬糧山前¶
有熟稲紫穟襲人香細穫又精舂粒粒如玉璫持之納¶
于官私室無倉箱如何一石餘只作五斗量狡吏不畏¶
刑貪官不避贓農時作私債農畢歸官倉自冬及于春¶
橡實誑飢腸吾聞田成子詐仁猶自王吁嗟逢橡媪不¶
覺淚沾裳¶
　　　　貪官怨¶
國家省闥吏賞之皆與位素來不知書豈能精吏理大¶
者或宰邑小者皆尉史愚者若混沌毒者如雄虺傷哉¶
堯舜民肉袒受鞭箠吾聞古聖王天下無遺士朝廷及¶
<pb:KR4h0034_SBCK_100-10b>¶
下邑治者皆仁義國家選賢良定制兼拘忌所以用此¶
徒令之充禄仕何不廣取人何不廣歴試下位既賢哉¶
上位何如矣胥徒賞以財俊造悉為吏天下若不平吾¶
當甘棄市¶
　　　　農父謠¶
農父寃苦辛向我述其情難將一人農可備十人征如¶
何江淮粟輓漕輸咸京黄河水如電一半沉與傾均輸¶
利其事識司安敢評三川豈不農三輔豈不耕奚不車¶
其粟用以供天兵美哉農父言何計逹王程¶
　　　　路臣恨¶
路臣何方來去馬真如龍行驕不動塵滿轡金瓏璁有¶
<pb:KR4h0034_SBCK_100-11a>¶
人自天來將避荆棘叢獰呼不覺止推下蒼黄中十夫¶
制鞭䇿御之如驚鴻日行六七郵瞥若雁無蹤路臣慎¶
勿愬愬則刑爾躬軍期方似雨天命正如風七雄戰争¶
時賔旅猶自通何如太平世動步却途窮¶
　　　　賤貢士¶
南越貢珠璣西蜀進羅綺到京未晨旦一一見天子如¶
何賢與俊為貢賤如此所知不可求敢望前席事吾聞¶
古聖人射宫親選士不肖盡屏跡賢能皆得位所以謂¶
得人所以稱多士歎息幾編書時哉又何異¶
　　　　頌夷臣¶
夷臣夲學外仍善唐文字吾人本尚捨何况夷臣事所¶
<pb:KR4h0034_SBCK_100-11b>¶
以不學者反為夷臣戲所以尸祿人反為夷臣忌吁嗟¶
蕐風衰何嘗不由是¶
　　　　惜義鳥¶
啇顔多義鳥義鳥實可嗟危巢年纍纍隐在栳木花他¶
巢若有雛乳之如一家他巢若遭捕投之同一羅啇人¶
每秋貢所貢復如何飽以稲粱滋飾以組繡蕐惜哉仁¶
義禽委戲於宫娥吾聞鳯之貴仁義亦足夸所以不遭¶
捕葢緣生不多¶
　　　　誚虚器¶
襄陽作髹器中有庫露真持以遺北虜紿云生有神每¶
歳走其使所費如雲屯吾聞古聖王修徳來遠人未聞¶
<pb:KR4h0034_SBCK_100-12a>¶
作巧詐用欺禽獸君吾道尚如此戎心安足云如何漢¶
宣帝却得呼韓臣¶
　　　　哀隴民¶
隴山千萬仭鸚鵡巢其巔窮危又極險其山獨不全蚩¶
蚩隴之民懸度如登天空中覘其巢堕者争紛然百禽¶
不得一十人九死焉隴川有戍卒戍卒亦不閒將命提¶
雕籠直到金堂前彼毛不自珍彼舌不自言胡為輕人¶
命奉此翫好端吾聞古聖王珍禽皆捨旃今此隴民屬¶
每嵗啼漣漣¶
　　樂盖六藝之一也樂部諸書孟堅著諸&KR0052;籍之首¶
　　貴與列諸&KR0052;鮮之後陳氏直厠諸子錄雜藝之間¶
<pb:KR4h0034_SBCK_100-12b>¶
　　愈趋而愈微眇迨陳三山撰樂書二百&KR0195;凡雅俗¶
　　胡部音噐&KR0084;舞下及優伶雜戯無不脩載博則博¶
　　矣但腐氣逼人而泉飛雲散之趣湮没殆盡能不¶
　　為之三歎邪太原郭茂倩集樂府詩一百&KR0195;采陶¶
　　唐迄李唐歌謠辭曲略無遣軼可謂&KR0936;行周雅長¶
　　揖楚詞當與三百篇並垂不朽惜乎至元間童萬¶
　　元家本凡目錄小序率意節略&KR0010;月既久黵滅不¶
　　能句讀回匄大宗伯錢師榮木樓所蔵宋刻毛自¶
　　讎正九閲月而告成恨未得徐陵王臺新錄吴競¶
　　古樂府詞並付築氏耳虞山毛晉識¶
樂府詩集巻第一百¶
<pb:KR4h0034_SBCK_100-13a>¶
