# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:54.250967
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0332-023樂府詩集-卷第二十三.
<pb:KR4h0034_SBCK_023-1a>¶
樂府詩集巻第二十三¶
　　　　　　　太原　郭茂倩　編次¶
　　横吹曲辭¶
　　　漢横吹曲¶
　　　　望行人　王　建¶
自從江樹秋日日上(望/一作)江樓夢見離珠浦書來在桂¶
州不(願/一作)同魚比目(目魚/一作比)終恨水分流久不開朙鏡¶
多應是白頭¶
　　　　同前　張　籍¶
秋風窻下起旅雁向南飛日日出門望家家行客歸無¶
因見邊使空待寄寒衣獨閉青樓暮烟深鳥雀稀¶
<pb:KR4h0034_SBCK_023-1b>¶
　　　　關山月　梁元帝¶
　　　　　樂府解題曰關山月傷離别也古木蘭詩¶
　　　　　曰萬里赴戎機關山度若飛朔氣傳金柝¶
　　　　　寒光照鐵衣按相和曲有度關山亦類此¶
　　　　　也¶
朝望清波道夜上白登臺月中含桂樹流影自徘徊寒¶
沙逐風起春花犯雪開夜長無與晤衣单誰為裁¶
　　　　同前　陳後主¶
秋月上中天迥照關城前暈缺隨灰減光滿應珠圜帶¶
樹還添桂銜峰乍似弦復教征戍客長怨久連翩¶
戍邊嵗月久恒悲望舒耀城遥接暈髙澗風連影揺寒¶
<pb:KR4h0034_SBCK_023-2a>¶
光帶岫徙冷色含山峭看時使人憶爲似嬌娥照¶
　　　　同前　陸　瓊¶
邊城與朙月俱在關山頭焚峰望别壘擊斗㝛危樓團¶
團媫妤扇纎纎秦女鈎鄉園誰共此愁人屢益愁¶
　　　　同前　張正見¶
巖間度月蕐流彩暎山斜暈逐連城璧輪隨出塞車唐¶
蓂遥合影秦桂逺分花欲驗盈虛理方知道路賖¶
　　　　同前二首　徐　陵¶
關山三五月客子憶秦川&KR0736;婦髙樓上當牕應未眠星¶
旗映疎勒雲陣上祁連戰氣今如此從軍復㡬年¶
月出桺城東微雲掩復通蒼茫縈白暈蕭瑟帶長風羌¶
<pb:KR4h0034_SBCK_023-2b>¶
兵燒上郡胡騎獵雲中將軍擁節起戰士夜鳴弓¶
　　　　同前　賀力牧¶
重關斂暮烟朙月下秋前照石疑分鏡臨弓似引弦霧¶
(雲/一作)暗迷旗影霜濃濕劒蓮此處離鄉客遥心萬里懸¶
　　　　同前　阮　卓¶
關山陵漢開霜月正徘徊映林如璧碎侵塞似輪摧楚¶
師隨晦盡胡兵逐暖來寒笳將夜鵲相亂曉聲哀¶
　　　　同前　王　襃¶
關山夜月朙秋色照孤城影虧同漢陣輪滿逐胡兵天¶
寒光轉白風多暈欲生寄言亭上吏逰客解鷄鳴¶
　　　　同前　江　總¶
<pb:KR4h0034_SBCK_023-3a>¶
兔月半輪朙孤關一路平無期從此别復欲㡬年行映¶
光書漢奏分影照胡兵流落今如此長戍受降城¶
　　　　同前　盧照鄰¶
塞垣通碣石虜障抵祁連相思在萬里喃月正孤懸影¶
移金岫北光斷玉門前寄書謝中婦時看鴻雁天¶
　　　　同前　沈佺期¶
漢月生遼海曈曨出半暉合昬玄兔(菟/一作)郡中夜白登¶
圍暈落關山迥光含霜霰微將軍聽曉角戰馬欲南歸¶
　　　　同前　李　白¶
朙月出天山蒼茫雲海間長風㡬萬里吹度玉門關漢¶
下白登道胡窺青海灣由來征戰地不見有人還戍客¶
<pb:KR4h0034_SBCK_023-3b>¶
望邊色(邑/一作)&KR0736;歸多苦顔髙樓當此夜歎息未應閒(作/一)¶
(還)¶
　　　　同前　長孫左輔¶
凄凄還切切戍客多離别何處最傷心關山見秋月關¶
月竟如何由來逺近過始經玄兔(菟/一作)塞終繞白狼河¶
忽憶秦樓婦流光應共有已得竝蛾睂還知攬纎手去¶
嵗照同行比翼復連形今宵照獨立顧影自煢煢餘暉¶
漸西落夜夜看如昨借問映旌旗何如鑒帷幕拂曉朔¶
風悲蓬驚雁不飛㡬時征戍罷還向月中歸¶
　　　　同前　耿　緯¶
月朙邊徼静戍客望鄉時塞古桺衰盡關寒榆發遲蒼¶
<pb:KR4h0034_SBCK_023-4a>¶
蒼萬里道戚戚十年悲今夜青樓上還應照(有/一作)所思¶
　　　　同前二首　戴叔倫¶
月出照關山秋風人未還清光無遠近鄉淚中書間¶
一雁過連營繁霜覆古城胡笳在何處半夜起邊聲¶
　　　　同前　崔　融¶
月生西海上氣逐邊風壯萬里度關山蒼茫非一狀漢¶
兵開郡國胡馬窺亭障夜夜聞悲笳征人起南望¶
　　　　同前　李　端¶
露溼月蒼蒼關頭榆葉黄囘輪照海遠分彩上樓長水¶
凍頻移幕兵疲數望鄉秪應城影外萬里共如霜¶
　　　　同前　王　建¶
<pb:KR4h0034_SBCK_023-4b>¶
關山月營開道白前軍發凍輪當磧光悠悠照見三堆¶
兩堆骨邊風割面天欲朙金莎(沙/一作)嶺西看看沒¶
　　　　同前　張　籍¶
秋月朗朗關山上山中行人馬蹄響關山秋來雨雪多¶
行人見月唱邊歌海邊漠漠天氣白胡兒夜度黄龍磧¶
軍中探騎暮出城伏兵暗處低旌㦸溪水連地霜草平¶
野駞尋水磧中鳴隴頭風急雁不下沙場苦戰多流星¶
可憐萬國關山道年年戰骨多秋草¶
　　　　同前　翁　綬¶
徘徊漢月滿邊州照盡天涯到隴頭影轉銀河寰海静¶
光分玉塞古今愁笳吹遠戍孤烽滅雁下平沙萬里秋¶
<pb:KR4h0034_SBCK_023-5a>¶
況是故園搖落夜那堪少婦獨登樓¶
　　　　同前　鮑氏君微¶
髙髙秋月朙北照遼陽城塞迥光初滿風多暈更生征¶
人望鄉&KR0736;戰馬聞鞞驚(聲/一作)朔風悲邊草胡沙昬(暗/一作)¶
虜營霜疑匣中劒風憊原上旌早晚謁金闕不聞刁斗¶
聲(鳴/一作)¶
　　　　洛陽道　簡文帝¶
洛陽佳麗所大道滿春光遊童時(初/一作)挾彈蠶妾始提¶
筐金鞍照龍馬羅袂拂春桑玉車争曉入潘果溢髙箱¶
　　　　同前　梁元帝¶
洛陽開大道城北達城西青槐隨㡢拂緑桺逐風低玉¶
<pb:KR4h0034_SBCK_023-5b>¶
珂鳴戰馬金爪鬬塲雞桑萎日行暮多逢秦氏妻¶
　　　　同前　沈　約¶
洛陽大道中佳麗實無比燕裙𠊓日開趙帶隨風靡領¶
上蒲桃繡腰中合歡綺佳人殊未來薄暮空徙倚¶
　　　　同前　&KR0067;肩吾¶
徼道臨河曲曽城傍洛川金門纔出桺洞井半含泉日¶
起罘罳外車囘𩀱闕前潘生時未返遥心徒眷然¶
　　　　同前　車¶
洛陽道八達洛陽城九重重關如隱起𩀱闕似芙蓉王¶
孫重行樂公子好遊從别有傾人處佳麗夜相逢¶
　　　　同前四首　陳後主¶
<pb:KR4h0034_SBCK_023-6a>¶
諠譁照邑里遨遊出洛京霜枝&KR0568;桺發水塹薄苔生停¶
鞭回去影駐軸敞前甍臺上經相識城下屢逢迎蜘蹰¶
還借問只重未知名(作遊遊/遨遊一)¶
日光朝杲杲照耀東京道霧帶城樓開啼侵曙色早佳¶
麗嬌南陌香氣含風好自憐釵上纓不歎河邊草¶
建都開洛汭中地乃城陽縱横肆八達左右闢康莊銅¶
溝飛桺絮金谷落花光&KR0111;情伊水側稅駕河橋𠊓¶
百尺噉金埒九衢通玉堂桺花塵裏暗槐色露中光遊¶
俠幽幷客當壚京兆妝向夕風烟晚金羈滿洛陽¶
　　　　同前二首　徐　陵¶
緑桺三春暗紅塵百戲(戰/一作)多東門向金馬南陌接銅¶
<pb:KR4h0034_SBCK_023-6b>¶
駞&KR0160;軒翼葆吹飛葢響鳴珂潘郎車欲滿無奈擲花何¶
洛陽馳道上春日起塵埃濯龍望如霧(水/一作)河橋度似¶
雷聞珂知馬蹀傍幰見甍開相看不得語宻意眼中來¶
　　　　同前　岑敬之¶
喧喧洛水濵鬱鬱小平津路傍桃李節陌上採桑春聚¶
車看衛玠連手望安仁復有能畱客莫愁嬌態新¶
　　　　同前　張正見¶
曽城啓旦扉上洛滿春暉桺影縁溝合槐花夾路(岸/一作)¶
飛蘇合彈珠罷黄間負翳歸紅塵暮不息相看連騎稀¶
　　　　同前　陳　暄¶
洛陽九達(衢/一作)上羅綺四時春路𠊓避驄馬車中看玉¶
<pb:KR4h0034_SBCK_023-7a>¶
人鎮西歌豔曲臨淄逢麗神欲知𩀱璧價潘夏正連茵¶
　　　　同前　王　瑳¶
洛陽夜漏盡九重平旦開日照蒼龍闕烟遶鳳凰臺浮¶
雲飜似葢流水到成雷曹王鬭雞返潘仁載果來¶
　　　　同前二首　江　總¶
德陽穿洛水伊闕邇河橋仙舟李應棹小馬王戎鑣杏¶
堂歌吹合槐路風塵饒緑珠銜(含/一作)淚舞孫秀彊相邀¶
小平路四達長秋聽五鐘玉節迎司隸錦車歸濯龍弦¶
歌聲不息環佩響相從花障蕩舟笑日映下山逢¶
　　　　同前　于武陵¶
浮世若浮雲千回故復新旋添青草塜更有白頭人嵗¶
<pb:KR4h0034_SBCK_023-7b>¶
暮客將老雪晴山欲春行行車與馬不盡洛陽塵¶
　　　　同前　鄭　渥¶
客亭門外路東西多少喧騰事不齊楊桺惹鞭公子醉¶
紵麻掩淚魯人迷通宵塵土飛山月是處經營夾御堤¶
頃刻知音㡬存殁半囘依約認輪蹄¶
　　　　同前　陳後主¶
青槐夾馳道緑水映銅溝逺望陵霄闕遥看井幹樓黄¶
金彈俠少朱輪徹盛侯桃花離渡馬紛披聚陌頭¶
　　　　洛陽陌　李　白¶
白玉誰家郎回車渡天津看花東上陌(陌上/一作)驚動洛陽¶
人¶
<pb:KR4h0034_SBCK_023-8a>¶
　　　　長安道　梁簡文帝¶
神臯開隴右陸海實西秦金槌(推輪/一作)抵長樂複(復/一作)道¶
向宜春落花依度幰垂桺拂行人金張及許史夜夜尚¶
留賔¶
　　　　同前　元　帝¶
西接長楸道南望小平津飛甍臨綺翼輕軒影畫輪雕¶
鞍承赭汗槐路起紅塵燕姬雜趙女淹畱重上春¶
　　　　同前　&KR0067;肩吾¶
桂宮延複(復/一作)道黄山開廣路逺聽平陵鍾遥識新豐¶
樹合殿生光彩離宮起烟霧日落歌吹回塵飛車馬度¶
　　　　同前　陣後主¶
<pb:KR4h0034_SBCK_023-8b>¶
建章通未央長樂屬朙光大道移甲第甲第玉為堂遊¶
蕩新豐裏戲馬渭橋𠊓當壚晚留客夜夜苦紅妝¶
　　　　同前　顧野王¶
鳳樓臨廣路仙掌入烟霞章臺京兆馬逸陌富平車東¶
門疎廣餞北闕董賢家渭橋縱觀罷安能訪狹斜¶
　　　　同前　阮　卓¶
長安馳道上鍾鳴宮寺開殘雲銷鳳闕㝛霧斂章臺騎¶
轉金吾度車鳴丞相來藹藹東都晚羣公騶御回¶
　　　　同前　蕭　賁¶
前登灞陵岸(道/一作)還瞻渭水流城形類北斗橋勢似牽¶
牛飛軒駕良駟寶劒雜輕裘經過狹斜裏日暮與淹畱¶
<pb:KR4h0034_SBCK_023-9a>¶
　　　　同前　徐　陵¶
輦道乘𩀱闕豪雄被五都横橋象天漢法駕應坤圗韓¶
康賣良藥董偃鬻朙珠喧喧擁車騎非但執金吾¶
　　　　同前　陳　暄¶
長安開繡陌三條向綺門張敞車單馬韓嫣乘副軒寵¶
深來借殿功多競買園将軍夜夜返絃歌著曙喧¶
　　　　同前　江　總¶
翠葢承輕(乗承/一作)露金羈照落暉五侯新拜罷七貴早朝¶
歸轟轟紫陌上藹藹紅塵飛日暮延平客風花拂舞衣¶
　　　　同前　何　妥¶
長安狹斜路縱横四達分車輪鳴鳳轄箭服耀魚文五¶
<pb:KR4h0034_SBCK_023-9b>¶
陵多任狹輕騎自連羣少年皆重氣誰識故將軍¶
　　　　同前　崔　顥¶
長安甲第髙入雲誰家居住霍將軍日晚朝回擁賓從¶
路𠊓拜揖何紛紛莫言炙手手可熱須&KR0119;火盡灰亦滅¶
莫言貧賤卽可欺人生富貴自有時一朝天子賜顔色¶
世上悠悠應始知¶
　　　　同前　孟　郊¶
胡風激秦樹賤子風中泣家家朱門開得見不可入長¶
安十二衢投樹鳥亦急髙閣何人家笙簧正喧吸¶
　　　　同前　顧　况¶
長安道人無衣馬無草何不歸來山中老¶
<pb:KR4h0034_SBCK_023-10a>¶
　　　　同前　聶夷中¶
此地無駐馬夜中猶走輪所以路㫄草少扵衣上塵¶
　　　　同前　韋應物¶
漢家宮殿含雲烟兩宮十里相連延晨霞出沒弄丹闕¶
春雨依微自甘泉春雨依微春尚早長安貴遊愛芳草¶
寶馬横來下建章香車却轉避馳道貴遊誰最貴衛霍¶
世難比何能蒙主恩幸遇邊塵起歸來甲第拱皇居朱¶
門峩峩臨九衢中有流蘇合歡之寶帳一百二十鳳凰¶
羅列含朙珠下有錦鋪翠被之粲爛博山吐香五雲&KR0652;¶
麗人綺閣情飄颻頭上鴛釵𩀱翠翹低鬟曵袖回春雪¶
聚黛一聲愁碧霄山珍海錯棄藩蘺烹犢炮羔如折葵¶
<pb:KR4h0034_SBCK_023-10b>¶
既請列侯封部曲還將金印授廬兒歡榮若此何所苦¶
但苦白日西南馳¶
　　　　同前　白居易¶
花枝缺處青樓開豔歌一曲酒一杯美人勸我急行樂¶
自古朱顔不再來君不見外州客長安道一回來一囘¶
老¶
　　　　同前　嶭　能¶
汲汲復營營東西連兩京關繻古若在山岳累應成各¶
自有身事不相知姓名交馳喧衆類分&KR0652;入重城此路¶
去無盡萬方人始生空餘片言苦來往覓劉楨¶
　　　　同前　僧貫休¶
<pb:KR4h0034_SBCK_023-11a>¶
憧憧合合八表一轍黄塵霧合車馬火熱名湯風雨利¶
輾霜雪千車萬䭾半㝛關月上有堯禹下有䕫卨紫氣¶
銀輪兮常覆金關仙掌捧日兮濁河澄澈愚將草木兮¶
有言與&KR0160;封人兮不别¶
　　　　同前　王　襃¶
槐衢囘北第馳道度西宮樹隂連袖色塵影雜衣風採¶
桑逢五馬停車對兩童喧喧許史座鍾鳴賓未竆¶
　　　　同前　沈佺期¶
秦地平如掌層城出雲漢樓閣九衢春車馬千門旦緑¶
桺開復合紅塵聚還&KR0652;日晚鬭雞囘經過狹斜看¶
<pb:KR4h0034_SBCK_023-11b>¶
¶
樂府詩集巻第二十三(終)東吳毛晉訂正¶
