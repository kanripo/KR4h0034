# -*- mode: mandoku-view -*-
#+TITLE: 樂府詩集
#+DATE: 2015-09-23 10:32:22
#+PROPERTY: LASTPB  <md:KR4h0034_SBCK_087-1a>
#+PROPERTY: JUAN 88

¶¶
<md:KR4h0034_SBCK_088-1a>¶
<pb:KR4h0034_WYG_088-1a>
欽定四庫全書
　樂府詩集巻八十八¶
　　　　　　　　　　　　宋　郭茂倩　輯¶
　　雜歌謡辭¶
　　　謡辭¶
　　　　堯時康衢童謡¶
　　　　　列子曰堯治天下五十年不知天下之治¶
　　　　　與不治億兆之願戴已與不願戴已顧問
<pb:KR4h0034_WYG_088-1b>
　　　　　左右外朝及在野皆不知也堯乃微服游¶
　　　　　於康衢聞童兒謡堯喜問曰誰教爾為此¶
　　　　　言童兒曰聞之大夫大夫曰古詩也堯還¶
　　　　　宮召舜因禪以天下舜不辭而受之<md:KR4h0034_SBCK_088-1b>¶立我烝民莫匪爾極不識不知順帝之則¶
　　　　晉獻公時童謡¶
　　　　　春秋左氏傳曰晉獻公伐虢圍下陽問扵¶
　　　　　卜偃曰吾其濟乎偃以童謡對曰克之十
<pb:KR4h0034_WYG_088-2a>
　　　　　月丙子旦日在尾月在䇿鶉火中必是時¶
　　　　　也冬十二月丙子朔晉滅虢虢公醜奔京¶
　　　　　師漢書五行志曰周十二月夏十月也言¶
　　　　　天者以夏正¶
丙之晨龍尾伏辰均服振振取虢之旂鶉之奔奔天䇿¶
焞焞火中成軍虢公其奔¶
　　　　晉惠公時童謡<md:KR4h0034_SBCK_088-2a>¶　　　　　漢書五行志曰晉惠公頼秦力得立立而
<pb:KR4h0034_WYG_088-2b>
　　　　　背秦内殺二大夫國人不說及更葬其兄¶
　　　　　恭太子申生而不敬故詩妖作也後與秦¶
　　　　　戰為秦所獲立十四年而死晉人絶之更¶
　　　　　立其兄重耳是為文公皆伯諸侯¶
恭太子更葬兮後十四年晉亦不昌昌乃在其兄¶
　　　　魯國童謡¶
　　　　　漢書五行志曰左氏傳魯文成之世童謡¶
　　　　　也至昭公時有鸜鵒來巢公攻季氏敗出
<pb:KR4h0034_WYG_088-3a>
　　　　　奔齊居外野次乾侯八年死于外歸葬魯¶
　　　　　昭公名裯公子宋立是為定公<md:KR4h0034_SBCK_088-2b>¶鸜之鵒之公出辱之鸜鵒之羽公在外野往饋之馬鸜¶
鵒跦跦公在乾侯徵褰與襦鸜鵒之巢逺哉遥遥裯父¶
喪勞宋父以驕鸜鵒鸜鵒往歌來哭¶
　　　　楚昭王時童謡¶
　　　　　家語曰楚昭王渡江江中有物大如斗圎¶
　　　　　而赤直觸王舟舟人取之王大怪之遍問
<pb:KR4h0034_WYG_088-3b>
　　　　　羣臣莫之能識王使使聘於魯問于孔子¶
　　　　　孔子曰此為萍實也可剖而食之吉祥也¶
　　　　　唯霸者為能獲焉使者反王遂食之大美¶
　　　　　久之使來以告魯大夫大夫因子游問曰¶
　　　　　夫子何以知其然曰吾昔之鄭過乎陳之<md:KR4h0034_SBCK_088-3a>¶　　　　　野聞童謡此楚王之應也是以知之¶
楚王渡江得萍實大如斗赤如日剖而食之甜如蜜¶
　　　　周末時童謡
<pb:KR4h0034_WYG_088-4a>
　　　　　家語曰齊有一足之鳥飛習于公朝下止¶
　　　　　扵殿前舒翅而跳齊人大怪之使使聘魯¶
　　　　　問於孔子孔子曰此鳥名曰商羊氷祥也¶
　　　　　昔童兒有屈其一脚振訊兩睂而跳且謡¶
　　　　　今齊有之其應至矣急告民趨治溝渠脩¶
　　　　　隄防將有大水為災頃之大霖雨水溢泛¶
　　　　　諸國傷害民人唯齊有備不敗¶
天將大雨商羊鼓儛<md:KR4h0034_SBCK_088-3b>¶
<pb:KR4h0034_WYG_088-4b>
　　　　漢元帝時童謡¶
　　　　　漢書五行志曰元帝時童謡至成帝建始¶
　　　　　二年三月戊子北宮中井泉稍上溢出南¶
　　　　　流井水隂也竈烟陽也玉堂金門至尊之¶
　　　　　居象隂盛而滅陽竊有宮室之應也王莽¶
　　　　　生扵元帝初元四年至成帝封侯為三公¶
　　　　　輔政因以簒位也¶
井水溢滅竈烟灌玉堂流金門
<pb:KR4h0034_WYG_088-5a>
　　　　漢成帝燕燕童謡¶
　　　　　漢書五行志曰成帝時童謡後帝為微行¶
　　　　　出遊常與富平侯張放俱稱富平侯家人<md:KR4h0034_SBCK_088-4a>¶　　　　　過陽阿主作樂見舞者趙飛鷰而幸之故¶
　　　　　曰燕燕尾涎涎美好貎也張公子謂富平¶
　　　　　侯也木門倉琅根為宮門銅鍰言將尊貴¶
　　　　　也後遂立為皇后與弟昭儀賊害後宮皇¶
　　　　　子卒皆伏辜所謂燕飛來啄皇孫皇孫死
<pb:KR4h0034_WYG_088-5b>
　　　　　燕啄矢者也¶
燕燕尾涎涎張公子時相見木門倉琅根燕飛來啄皇¶
孫皇孫死燕啄矢¶
　　　　漢成帝時歌謡¶
　　　　　漢書五行志曰成帝時歌謡也桂赤色漢¶
　　　　　家象蕐不實無繼嗣也王莽自謂黄象黄<md:KR4h0034_SBCK_088-4b>¶　　　　　爵巢其顛也¶
邪徑敗良田讒口亂善人桂樹蕐不實黄爵巢其顛故
<pb:KR4h0034_WYG_088-6a>
為人所羡今為人所憐¶
　　　　王莽時汝南童謡¶
　　　　　漢書曰汝南舊有鴻隙大陂郡以為饒成¶
　　　　　帝時關東數水陂溢為害翟方進為相與¶
　　　　　御史大夫孔光共遣掾行視以為決去陂¶
　　　　　水其地肥美省隄防費而無水憂遂奏罷¶
　　　　　之及翟氏滅鄉里歸惡言方進請陂下良¶
　　　　　田不得而奏罷陂王莽時常枯旱郡中追
<pb:KR4h0034_WYG_088-6b>
　　　　　怨方進時有童謡子威方進字也<md:KR4h0034_SBCK_088-5a>¶壞陂誰翟子威飯我豆食羮芋魁反乎覆陂當復誰云¶
者兩黄鵠¶
　　　　更始時南陽童謡¶
　　　　　後漢書五行志曰更始時南陽有童謡是¶
　　　　　時更始在長安世祖為大司馬平定河北¶
　　　　　更始大臣並僭專權故謡妖作也後更始¶
　　　　　遂為赤睂所殺是更始之不諧在赤睂也
<pb:KR4h0034_WYG_088-7a>
　　　　　世祖自河北興¶
諧不諧在赤睂得不得在河北¶
　　　　後漢時蜀中童謡¶
　　　　　後漢書五行志曰世祖建武六年蜀中童<md:KR4h0034_SBCK_088-5b>¶　　　　　謡是時公孫述僭號於蜀時人竊言王莽¶
　　　　　稱黄述欲繼之故稱白五銖漢家貨明當¶
　　　　　復也述遂誅滅¶
黄牛白腹五銖當復
<pb:KR4h0034_WYG_088-7b>
　　　　後漢順帝末京都童謡¶
　　　　　後漢書五行志曰順帝之末京都童謡按¶
　　　　　順帝即世孝質短祚大將軍梁冀貪樹疏¶
　　　　　㓜以為已功專國號令以贍其私太尉李¶
　　　　　固以為清河王雅性聰明敦詩悦禮加又¶
　　　　　屬親立長則順置善則固而冀建白太后¶
　　　　　䇿免固徵蠡吾侯遂即至尊固是月幽斃<md:KR4h0034_SBCK_088-6a>¶　　　　　于獄暴屍道路而太尉胡廣封安樂鄉侯
<pb:KR4h0034_WYG_088-8a>
　　　　　司徒趙戒厨亭侯司空袁湯安國亭侯¶
直如弦死道邊曲如鈎反封侯¶
　　　　後漢桓帝初小麥童謡¶
　　　　　後漢書五行志曰桓帝之初天下童謡按¶
　　　　　元嘉中涼州諸羌一時俱反南入蜀漢東¶
　　　　　抄三輔延及并冀大為民害命将出衆每¶
　　　　　戰常負中國益發甲卒麥多委棄但有婦¶
　　　　　女穫刈之也吏買馬君具車者言調發重
<pb:KR4h0034_WYG_088-8b>
　　　　　及有秩者也請為諸君鼓嚨胡者不敢公¶
　　　　　言私咽語也<md:KR4h0034_SBCK_088-6b>¶小麥青青大麥枯誰當穫者婦與姑丈人何在西擊胡¶
吏買馬君具車請為諸君鼓嚨胡¶
　　　　大麥行　　　　　　　　杜　甫¶
大麥亁枯小麥黄婦女行泣夫走藏東至集壁西梁洋¶
問誰腰鎌胡與羌豈無蜀兵三千人部領辛苦江山長¶
安得如鳥有羽翅託身白雲還故鄉
<pb:KR4h0034_WYG_088-9a>
　　　　後漢桓帝初城上烏童謡¶
　　　　　後漢書五行志曰桓帝之初京都童謡按¶
　　　　　此皆謂為政貪也城上烏尾畢逋者處髙¶
　　　　　利獨食不與下共謂人主多聚歛也公為¶
　　　　　吏子為徒者言蠻夷將畔逆父既為軍吏<md:KR4h0034_SBCK_088-7a>¶　　　　　其子又為卒徒往擊之也一徒死百乘車¶
　　　　　者言前一人往討胡既死矣後又遣百乗¶
　　　　　車往車班班入河間者言桓帝将崩乗輿
<pb:KR4h0034_WYG_088-9b>
　　　　　班班入河間迎靈帝也河間姹女工數錢¶
　　　　　以錢為室金為堂者靈帝既立其母永樂¶
　　　　　太后好聚金以為堂也石上慊慊舂黄粱¶
　　　　　言永樂唯積金錢慊慊常若不足使人舂¶
　　　　　黄粱而食之也梁下有懸鼓我欲擊之丞¶
　　　　　卿怒者言永樂教靈帝使賣官受錢所禄¶
　　　　　非其人天下忠篤之士怨望欲擊懸鼓以¶
　　　　　求見丞卿主鼓者亦復謟順怒而止我也<md:KR4h0034_SBCK_088-7b>¶
<pb:KR4h0034_WYG_088-10a>
　　　　　劉昭以為此謡後驗竟為靈帝作言一徒¶
　　　　　似斥桓帝帝貴任羣閹參委機政左右前¶
　　　　　後莫非刑人有同囚徒之長故言寄一徒¶
　　　　　也且又弟則廢黜身無嗣塊然單獨非一¶
　　　　　而何百乗車者乃國之君解犢後徵正膺¶
　　　　　斯數繼以班班尤得以類焉解犢靈帝所¶
　　　　　封也¶
城上烏尾畢逋公為吏子為徒一徒死百乘車車班班
<pb:KR4h0034_WYG_088-10b>
入河間河間姹女工數錢以錢為室金為堂石上慊慊¶
舂黄粱梁下有懸鼔我欲擊之丞卿怒¶
　　　　後漢桓帝初京都童謡<md:KR4h0034_SBCK_088-8a>¶　　　　　後漢五行志曰桓帝之初京都童謡至延¶
　　　　　熹末鄧皇后以譴自殺乃以竇貴人代之¶
　　　　　其父名武字游平拜城門校尉及太后攝¶
　　　　　政為大將軍與太傅陳蕃合心戮力惟德¶
　　　　　是建印綬所加咸得其人豪賢大姓皆絶
<pb:KR4h0034_WYG_088-11a>
　　　　　望矣¶
游平賣印自有平不辟豪賢及大姓¶
　　　　後漢桓帝末京都童謡¶
　　　　　後漢書五行志曰桓帝之末京都童謡按¶
　　　　　解犢亭屬饒陽河間縣也居無㡬何而桓¶
　　　　　帝崩使者與解犢侯皆白葢車從河間來<md:KR4h0034_SBCK_088-8b>¶　　　　　延延衆貎是時御史劉儵建議立靈帝以¶
　　　　　儵為侍中中常侍侯覽畏其親近必當間
<pb:KR4h0034_WYG_088-11b>
　　　　　已白拜儵泰山太守因令司𨽻迫促殺之¶
　　　　　朝廷少長思其功效乃拔用其弟郃致位¶
　　　　　司徒此為合諧也劉昭按郡國志饒陽本¶
　　　　　屬涿後屬安平靈帝既是河間王曾孫謡¶
　　　　　言自是有徵無俟河間之縣為驗也¶
白葢小車何延延河間來合諧河間來合諧¶
　　　　後漢靈帝末京都童謡¶
　　　　　後漢書五行志曰靈帝之末京都童謡至
<pb:KR4h0034_WYG_088-12a>
　　　　　中平六年少帝登躡至尊獻帝未有爵號<md:KR4h0034_SBCK_088-9a>¶　　　　　為中常侍叚珪等所執公卿百官皆随其¶
　　　　　後到河上乃得來還此為非侯非王上北¶
　　　　　芒者也¶
侯非侯王非王千乘萬騎上北芒¶
　　　　後漢獻帝初童謡¶
　　　　　後漢書五行志曰獻帝初童謡公孫瓚以¶
　　　　　為易地當之遂徙鎮焉乃修城積穀以待
<pb:KR4h0034_WYG_088-12b>
　　　　　天下之變建安三年袁紹攻瓚瓚大敗縊¶
　　　　　其姊妹妻子引火自焚紹兵趣登臺斬之¶
　　　　　初瓚破黄巾殺劉虞乗勝南下侵據齊地¶
　　　　　雄威大振而不能開廓逺圗欲以堅城觀<md:KR4h0034_SBCK_088-9b>¶　　　　　時坐聴圍戮斯亦自易地而去世也¶
燕南垂趙北際中央不合大如礪唯有此中可避世¶
　　　　後漢獻帝初京都童謡¶
　　　　　後漢書五行志曰獻帝元初京都童謡按
<pb:KR4h0034_WYG_088-13a>
　　　　　千里草為董十日卜為卓凡别字之體皆¶
　　　　　從上起左右離合無有從下發端者也今¶
　　　　　二字如此者天意若曰卓自下摩上以臣¶
　　　　　陵君也青青暴盛之貌不得生者亦旋破¶
　　　　　亡也¶
千里草何青青十日卜不得生¶
　　　　魏明帝景初中童謡<md:KR4h0034_SBCK_088-10a>¶　　　　　宋書五行志曰魏明帝景初中童謡及宣
<pb:KR4h0034_WYG_088-13b>
　　　　　王平遼東歸至白屋當還鎮長安㑹帝疾¶
　　　　　篤急召之乃乗追鋒車東渡河終翦魏室¶
　　　　　如童謡之言也¶
阿公阿公駕車馬不意阿公東渡河阿公東還當奈何¶
　　　　魏齊王嘉平中謡¶
　　　　　宋書五行志曰魏齊王嘉平中謡按朱虎¶
　　　　　者楚王彪小字也王陵令狐愚聞此謡謀¶
　　　　　立彪事發陵等伏誅彪賜死
<pb:KR4h0034_WYG_088-14a>
白馬素羈西南馳其誰乘者朱虎騎¶
　　　　呉孫亮初童謡<md:KR4h0034_SBCK_088-10b>¶　　　　　宋書五行志曰呉孫亮初童謡按揚子閣¶
　　　　　者反語石子堈也鈎絡鈎帶也及諸葛恪¶
　　　　　死果以葦席裹身篾束其腰投之石子堈¶
　　　　　後聴恪故吏收葬求之此堈云¶
吁汝恪何若若蘆葦單衣篾鈎絡扵何相求揚子閣¶
　　　　呉孫亮初白鼉鳴童謡
<pb:KR4h0034_WYG_088-14b>
　　　　　宋書五行志曰呉孫亮初公安有白鼉鳴¶
　　　　　童謡按南郡城可長生者有急易以逃也¶
　　　　　明年諸葛恪敗弟融鎮公安亦見襲融刮¶
　　　　　金印龜服之而死鼉有鱗介甲兵之象也¶
白鼉鳴龜背平南郡城中可長生守死不去義無成<md:KR4h0034_SBCK_088-11a>¶　　　　白鼉鳴　　　　　　　　張　籍¶
天欲雨有東風南谿白鼉鳴窟中六月人家井無水夜¶
聞白鼉人盡起
<pb:KR4h0034_WYG_088-15a>
　　　　呉孫皓初童謡¶
　　　　　宋書五行志曰呉孫皓初童謡按皓尋遷¶
　　　　　都武昌民泝流供給咸怨毒焉¶
寧飲建業水不食武昌魚寧還建業死不止武昌居¶
　　　　呉孫皓天紀中童謡¶
　　　　　宋書五行志曰呉孫皓天紀中童謡晉武¶
　　　　　帝聞之加王濬龍驤將軍及征呉江西衆¶
　　　　　軍無過者而王濬先定秣陵<md:KR4h0034_SBCK_088-11b>¶
<pb:KR4h0034_WYG_088-15b>
阿童復阿童銜刀遊渡江不畏岸上虎但畏水中龍¶
　　　　晉武帝太康後童謡三首¶
　　　　　宋書五行志曰晉武帝太康後江南童謡¶
　　　　　于時呉人皆謂在孫氏子孫故竊發為亂¶
　　　　　者相繼按横目者四字自呉亾至晉元帝¶
　　　　　興㡬四十年皆如童謡之言元帝懦而少¶
　　　　　斷局縮肉直斥之也干寶云不知所斥諱¶
　　　　　之也
<pb:KR4h0034_WYG_088-16a>
局縮肉數横目中國當敗呉當復¶
宮門柱且莫朽呉當復在三十年後¶
雞鳴不拊翼呉復不用力<md:KR4h0034_SBCK_088-12a>¶　　　　晉惠帝永熙中童謡¶
　　　　　晉書五行志曰惠帝永熙中童謡時楊駿¶
　　　　　專權楚王用事故言荆筆楊板二人不誅¶
　　　　　則君臣禮悖故云㡬作驢也¶
二月末三月初荆筆楊板行詔書宮中人馬㡬作驢
<pb:KR4h0034_WYG_088-16b>
　　　　晉惠帝元康中京洛童謡二首¶
　　　　　晉書五行志曰惠帝元康中京洛童謡南¶
　　　　　風賈后字也白晉行也沙門太子小字也¶
　　　　　魯賈謐國也言賈后将與謐為亂以危太¶
　　　　　子而趙王因釁咀嚼豪賢以成簒奪也按¶
　　　　　賈后傳有此謡云南風烈烈吹黄沙遥望<md:KR4h0034_SBCK_088-12b>¶　　　　　魯國鬱嵯峨前至三月滅汝家與五行志¶
　　　　　所載不同其後賈謐既誅賈后尋以廢死
<pb:KR4h0034_WYG_088-17a>
　　　　　宋書五行志曰是時愍懷破失衆望卒以¶
　　　　　廢黜不得其死焉¶
南風起吹白沙遥望魯國何嵯峨千嵗髑髏生齒牙¶
城東馬子莫嚨哅比至來年纒汝鬉¶
　　　　晉元康中洛中童謡¶
　　　　　宋書五行志曰晉元康中趙王倫既簒洛¶
　　　　　中有童謡數月而齊王成都河間義兵同¶
　　　　　㑹誅倫按成都西蕃而在鄴故曰虎從北
<pb:KR4h0034_WYG_088-17b>
　　　　　來齊東蕃而在許故曰龍從南來河間水<md:KR4h0034_SBCK_088-13a>¶　　　　　匯而在關中故曰水從西來齊留輔政居¶
　　　　　宮西有無君之心故曰登城㸔也¶
虎從北來鼻頭汗龍從南來登城看水從西來何灌灌¶
　　　　晉惠帝時洛陽童謡¶
　　　　　晉書曰惠帝時洛陽童謡明年而胡賊石¶
　　　　　勒劉羽反¶
鄴中女子莫千妖前至三月抱胡腰
<pb:KR4h0034_WYG_088-18a>
　　　　晉惠帝大安中童謡¶
　　　　　宋書五行志曰晉惠帝大安中童謡其後¶
　　　　　中原大亂宗蕃多絶唯琅邪汝南西陽南¶
　　　　　頓彭城同江表而元帝嗣晉矣<md:KR4h0034_SBCK_088-13b>¶五馬游渡江一馬化為龍¶
　　　　晉懷帝永嘉初謡¶
　　　　　晉書五行志曰苟晞將破汲桑時有此謡¶
　　　　　司馬越由是惡晞奪其兖州隟難遂構焉
<pb:KR4h0034_WYG_088-18b>
　　　　　按列傳東海孝獻王越字元超懷帝永嘉¶
　　　　　初出鎮許昌自許昌率苟晞及冀州刺史¶
　　　　　丁劭討汲桑破之越還于許長史潘滔說¶
　　　　　之曰兖州天下樞要公宜自牧乃轉苟晞¶
　　　　　為青州刺史由是與晞有隙¶
元超兄弟大洛度上桑打椹為苟作¶
　　　　晉懷帝永嘉初童謡<md:KR4h0034_SBCK_088-14a>¶　　　　　晉書五行志曰司馬越還洛時童謡也按
<pb:KR4h0034_WYG_088-19a>
　　　　　列傳越既與苟晞構怨尋詔越為丞相領¶
　　　　　兖州牧督兖豫司冀幽幷六州越辭丞相¶
　　　　　不受自許遷于鄄城移屯濮陽又遷于滎¶
　　　　　陽後自滎陽還洛帝紀曰永嘉三年三月¶
　　　　　丁巳東海王越歸京師是也¶
洛中大鼠長尺二若不早去大狗至¶
　　　　晉永嘉中童謡¶
　　　　　三十國春秋曰永嘉中童謡也
<pb:KR4h0034_WYG_088-19b>
秦川中血沒腕唯有涼州倚柱觀¶
　　　　晉明帝太寧初童謡<md:KR4h0034_SBCK_088-14b>¶　　　　　晉書五行志曰明帝太寧初童謡及眀帝¶
　　　　　崩成帝㓜為蘇峻所逼遷于石頭御膳不¶
　　　　　足此大馬死小馬餓也髙山峻也言峻尋¶
　　　　　死石峻弟蘇石也峻死後石據石頭尋亦¶
　　　　　破此山崩石破之應也¶
惻惻力力放馬山側大馬死小馬餓髙山崩石自破
<pb:KR4h0034_WYG_088-20a>
　　　　晉哀帝隆和初童謡¶
　　　　　晉書五行志曰哀帝隆和初童謡朝廷聞¶
　　　　　而惡之改年曰興寧民復歌曰雖復改興¶
　　　　　寧亦復無聊生哀帝尋崩升平五年而穆¶
　　　　　帝崩不滿斗不至十年也<md:KR4h0034_SBCK_088-15a>¶升平不滿斗隆和那得久桓公入石頭陛下徒跣足¶
　　　　晉太和末童謡¶
　　　　　晉書五行志曰太和末童謡及海西公被
<pb:KR4h0034_WYG_088-20b>
　　　　　廢百姓耕其門以種小麥遂如謡言¶
犁牛耕御路白門種小麥¶
　　　　晉孝武太元末京口謡¶
　　　　　晉書五行志曰孝武帝太元末京口謡尋¶
　　　　　王恭起兵誅王國寶旋為劉牢之所敗故¶
　　　　　言拉颯棲也¶
黄雌雞莫作雄父啼一旦去毛衣衣被拉颯棲<md:KR4h0034_SBCK_088-15b>¶　樂府詩集巻八十八
