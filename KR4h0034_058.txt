# -*- mode: mandoku-view -*-
#+TITLE: 樂府詩集
#+DATE: 2015-09-23 10:32:22
#+PROPERTY: LASTPB  <md:KR4h0034_SBCK_055-1a>
#+PROPERTY: JUAN 58

¶
<md:KR4h0034_SBCK_058-1a>¶
<pb:KR4h0034_WYG_058-1a>
欽定四庫全書
　樂府詩集巻五十八¶
　　　　　　　　　　　　宋　郭茂倩　輯¶
　　琴曲歌辭¶
　　　　思歸引　　　　　　　　石　崇¶
　　　　　一曰離拘操琴操曰衛有賢女邵王聞其¶
　　　　　賢而請聘之未至而王薨太子曰吾聞齊¶
　　　　　桓公得衞姬而霸今衛女賢欲留之大夫
<pb:KR4h0034_WYG_058-1b>
　　　　　曰不可若賢必不我聴若聴必不賢不可¶
　　　　　取也太子遂留之果不聴拘於深宫思歸¶
　　　　　不得遂援琴而作歌曲終縊而死晉石崇¶
　　　　　思歸引序曰崇少有大志晚節更樂放逸<md:KR4h0034_SBCK_058-1b>¶　　　　　因覽樂篇有思歸引古曲有弦無歌乃作¶
　　　　　樂辭但思歸河陽别業與琴操異也樂府¶
　　　　　解題曰若梁劉孝威胡地憑良馬備言思¶
　　　　　歸之狀而已按謝希逸琴論曰箕子作離
<pb:KR4h0034_WYG_058-2a>
　　　　　拘操不言衛女作未知孰是¶
思歸引歸河陽假余翼鴻鶴髙飛翔經芒阜濟河梁望¶
我舊館心恱康清渠激魚彷徨鴈驚泝波羣相將終日¶
周覽樂無方登雲閣列姬姜拊絲竹叩宫商宴華池酌¶
玉觴¶
　　　　同前　　　　　　　　　劉孝威¶
胡地憑良馬懷驕負漢恩甘泉烽火入回中宫室燔錦<md:KR4h0034_SBCK_058-2a>¶車勞逺駕繡衣疲屢奔貳師已喪律都尉亦銷魂龍堆
<pb:KR4h0034_WYG_058-2b>
求援急狐塞請先屯櫪下驅雙駿腰邉帶兩鞬乘障無¶
期限思歸安可論(一作/¶言)
　　　　同前　　　　　　　　　張　祐¶
重重作閨清旦鐍兩耳深聲長不徹深宫坐愁百年身¶
一片玉中生憤血焦桐罷彈絲自絶漠漠暗魂愁夜月¶
故鄉不歸誰共穴石上作蒲蒲九節¶
　　　　猗蘭操　　　　　　　　孔　子¶
　　　　　一曰幽蘭操古今樂録曰孔子自衛反魯
<pb:KR4h0034_WYG_058-3a>
　　　　　見香蘭而作此歌琴操曰猗蘭操孔子所¶
　　　　　作孔子歴聘諸侯諸侯莫能任自衛反魯<md:KR4h0034_SBCK_058-2b>¶　　　　　隠谷之中見香蘭獨茂喟然歎曰蘭當為¶
　　　　　王者香今乃獨茂與衆草為伍乃止車援¶
　　　　　琴鼔之自傷不逢時託辭於香蘭云琴集¶
　　　　　曰幽蘭操孔子所作也¶
習習谷風以隂以雨之子於歸逺送於野何彼蒼天不¶
得其所逍遥九州無所定處時(一作/世)人闇蔽不知賢者
<pb:KR4h0034_WYG_058-3b>
年紀逝邁一身將老¶
　　　　同前　　　　　　　　　辛得源¶
奏事傳青閣拂除乃陶嘉散條凝露彩含芳映日華已¶
知香若麝無怨直如麻不學芙蓉草空作眼中花¶
　　　　同前　　　　　　　　　韓　愈<md:KR4h0034_SBCK_058-3a>¶蘭之猗猗揚揚其香不採而佩於蘭何傷今天之旋其¶
曷為然我行四方以日以年雪霜貿貿薺麥之茂子如¶
不傷我不爾覯薺麥之茂薺麥之有君子之傷君子之
<pb:KR4h0034_WYG_058-4a>
守¶
　　　　幽蘭五首　　　　　　　鮑　照¶
傾暉引莫色孤景流恩顔梅歇春欲罷期渡往不還¶
簾委蘭蕙露帳含桃李風攬帶昔何道坐令芳節終¶
結佩徒分明抱梁輒乖互華落知不終空愁坐相悞¶
眇眇蛸挂網漠漠蠶弄絲空慙不自信怯與君盡(一作/¶劃)
期¶
陳國鄭東門古來共所知長袖暫徘徊駟馬停路岐<md:KR4h0034_SBCK_058-3b>¶
<pb:KR4h0034_WYG_058-4b>
　　　　同前　　　　　　　　　崔　塗¶
幽植衆能知貞芳只暗持自無君子佩未是國香衰白¶
露沾長蚤青春到每遲不知當路草芳馥欲何為¶
　　　　將歸操　　　　　　　　孔　子¶
　　　　　一曰聊操琴操曰將歸操孔子所作也孔¶
　　　　　叢子曰趙使聘夫子夫子聞鳴犢與竇犨¶
　　　　　之見殺也回輿而旋為操曰將歸史記世¶
　　　　　家曰孔子既不得用於衛將西見趙簡子
<pb:KR4h0034_WYG_058-5a>
　　　　　至於河而聞竇鳴犢舜華之死臨河而歎¶
　　　　　曰美哉水洋洋乎丘之不濟此命也夫子¶
　　　　　貢曰何謂也孔子曰竇鳴犢舜華晉國之<md:KR4h0034_SBCK_058-4a>¶　　　　　賢大夫也趙簡子未得志之時須此兩人¶
　　　　　而后從政及其已得志殺之乃從政夫鳥¶
　　　　　獸之不義也尚知辟之况乎丘哉乃還息¶
　　　　　乎聊鄉作為聊操以哀之徐廣曰竇鳴犢¶
　　　　　舜華或作鳴鐸竇犨王肅曰聊操琴曲名
<pb:KR4h0034_WYG_058-5b>
　　　　　也¶
翺翔于衛復我舊居從我所好其樂只且¶
　　　　同前　　　　　　　　　韓　愈¶
狄之水兮其色幽幽我將濟兮不得其由涉其淺兮石¶
齧我足乘其深兮龍入我舟我濟而悔兮將安歸尤歸¶
乎歸乎無與石鬬兮無應龍求<md:KR4h0034_SBCK_058-4b>¶　　　　龜山操　　　　　　　　韓　愈¶
　　　　　琴操曰龜山操孔子所作也季桓子受齊
<pb:KR4h0034_WYG_058-6a>
　　　　　女樂孔子欲諫不得退而望魯龜山作此¶
　　　　　曲以喻季氏若龜山之蔽魯也¶
龜之氣兮不能雲(舊作/為)雨龜山枿兮不中梁柱龜之大¶
兮祗以奄魯知將隳兮哀莫余伍周公有思兮嗟余歸¶
輔¶
　　　　殘形操　　　　　　　　韓　愈¶
　　　　　琴操曰殘形操曽子所作曽子夢一狸不¶
　　　　　見其首而作此曲也
<pb:KR4h0034_WYG_058-6b>
有獸維狸兮我夢得之其身孔明兮而頭不知吉凶何<md:KR4h0034_SBCK_058-5a>¶為兮覺坐而思巫咸上天兮識者其誰¶
　　　　雙燕離　　　　　　　梁簡文帝¶
　　　　　琴集曰獨處吟流澌咽雙燕離處女吟四¶
　　　　　曲其詞俱亡琴歴曰河間新歌二十一章¶
　　　　　此其四曲也¶
雙燕有雄雌照日兩差池銜花落北户逐蝶上南枝桂¶
棟本曽宿虹梁蚤自窺願得長如此無令雙燕離
<pb:KR4h0034_WYG_058-7a>
　　　　同前　　　　　　　　　沈君攸¶
雙燕雙飛雙情想思容色已改故心不衰雙入幕雙出¶
帷秋風去春風歸幕上危雙燕離銜羽一别涕泗垂夜¶
夜孤飛誰相知左回右顧還相慕翩翩桂水不忍渡懸<md:KR4h0034_SBCK_058-5b>¶目挂心思越路縈鬱摧折意不泄願作鏡鸞相對絶(一/¶作)
(鸞對鏡絶武本願/¶作鏡鸞相對絶)
　　　　同前　　　　　　　　　李　白¶
雙燕復雙燕雙飛令人羡玊樹珠閣不獨棲金窓繡户
<pb:KR4h0034_WYG_058-7b>
長相見柏梁失火去因入呉王宫呉宫又焚蕩鶵盡巢¶
亦空憔悴一身在孀雌憶故雄雙飛難再得傷我寸心¶
中¶
　　　　處女吟　　　　　　　　魯處女¶
　　　　　琴操曰處女吟魯處女所作也古今樂録¶
　　　　　曰魯處女見女貞木而作歌亦謂之女貞¶
　　　　　木歌<md:KR4h0034_SBCK_058-6a>¶菁菁茂木隠獨榮兮變化垂枝含蕤英兮修身養志建
<pb:KR4h0034_WYG_058-8a>
令名兮厥道不同善惡并兮屈身身獨去微清兮懷忠¶
見疑何貪生兮¶
　　　　貞女行　　　　　　　梁簡文帝¶
　　　　　琴操曰魯次室女作貞女引¶
借問懷春臺百尺凌雲霧此有嵗寒松南臨女貞樹庭¶
花對帷滿隙月依枝度但使明妾心無嗟坐遲莫¶
　　　　同前　　　　　　　　　沈　約¶
貞心信無矯傍隣也見疑輕生本非惜賤軀良足悲傳
<pb:KR4h0034_WYG_058-8b>
芳託嘉樹弦歌寄好詞¶
　　　　列女操　　　　　　　　孟　郊<md:KR4h0034_SBCK_058-6b>¶　　　　　琴集曰楚樊姬作列女引¶
梧桐相待老鴛鴦㑹雙死貞婦貴徇夫捨生亦如此波¶
瀾誓不起妾心井中水¶
　　　　别鶴操　　　　　　　　商陵牧子¶
　　　　　崔豹古今注曰别鶴操商陵牧子所作也¶
　　　　　娶妻五年而無子父兄將為之改娶妻聞
<pb:KR4h0034_WYG_058-9a>
　　　　　之中夜起倚户而悲嘯牧子聞之愴然而¶
　　　　　悲乃援琴而歌後人因為樂章焉琴譜曰¶
　　　　　琴曲有四大曲别鶴操其一也¶
將乖比翼兮隔天端山川悠逺兮路漫漫攬衣不寐兮¶
食忘餐<md:KR4h0034_SBCK_058-7a>¶　　　　同前　　　　　　　　　鮑　照¶
雙鶴俱起時徘徊滄海間長弄若天漢輕軀似雲懸幽¶
客時結侣提攜游(一作/到)三山青繳凌瑶臺丹蘿籠紫煙
<pb:KR4h0034_WYG_058-9b>
海上疾風急三山多雲霧散亂一相失驚孤不得住緬¶
然日月馳逺(一作/已)矣絶音儀有願而不遂無怨以生離¶
鹿鳴在深草蟬鳴隠髙枝心自有所懷(一作/存)旁人那得¶
知¶
　　　　同前　　　　　　　　　韓　愈¶
雄鶴(一作/鵠)銜枝來雌鶴啄泥歸巢成不生子大義當乖¶
離江漢水之大鶴身鳥之微更無相逢日安可相隨飛¶
　　　　别鶴　　　　　　　　　梁簡文帝<md:KR4h0034_SBCK_058-7b>¶
<pb:KR4h0034_WYG_058-10a>
接翮同發燕孤飛獨向楚值雪已迷羣驚風復失侣¶
　　　　同前　　　　　　　　　呉　均¶
别鶴尋故侣聯翩遼海間單棲孟津水驚淚隴頭山¶
　　　　同前　　　　　　　　　楊巨源¶
海鶴一為别髙程方杳然影揺江海路思結瀟湘天皎¶
然仰白日真姿棲紫煙含情九霄際顧侣五雲前遐心¶
屬清都棲響激朱弦超揺間雲雨迢遞各山川東南信¶
多水㑹合當有年雄飛戾冥寞此意何由傳
<pb:KR4h0034_WYG_058-10b>
　　　　同前　　　　　　　　　王　建¶
主人一去池水絶池鶴散飛不相别青天漫漫碧海重¶
知向何山風雪中萬里雖然音影在兩山終是死生同<md:KR4h0034_SBCK_058-8a>¶池邉巢破松樹死樹頭年年烏生子¶
　　　　同前　　　　　　　　　張　籍¶
雙鶴出雲谿分飛各自迷空巢在松杪折羽落江泥尋¶
水終不飲逢林亦未棲别離應易老萬里兩凄凄¶
　　　　同前　　　　　　　　　杜　牧
<pb:KR4h0034_WYG_058-11a>
分飛共所從六翮勢摧風聲斷碧雲外影孤明月中青¶
田歸路逺月桂舊巢空矯翼知何處天涯不可窮¶
　　　　走馬引　　　　　　　　張　率¶
　　　　　一曰天馬引崔豹古今注曰走馬引樗里¶
　　　　　牧恭所作也為父報怨殺人而亡匿於山¶
　　　　　之下有天馬夜降圍其室而鳴覺聞其聲<md:KR4h0034_SBCK_058-8b>¶　　　　　以為追吏奔而亡去明旦視之乃天馬跡¶
　　　　　也因暢然大悟曰豈吾所處之將危乎遂
<pb:KR4h0034_WYG_058-11b>
　　　　　荷糧而逃入於沂澤中援琴而鼔之為天¶
　　　　　馬之聲故曰走馬引也¶
良馬龍為友玊珂金作羈馳騖(一作/相去)宛與洛半驟復半¶
馳倐忽而千里光景不及移九方惜未見薛公寧所知¶
斂轡且歸去吾畏路傍兒¶
　　　　同前　　　　　　　　　李　賀¶
我有辭鄉劒玊鋒堪截雲襄陽(一作/長安)走馬客意氣自生¶
春朝嫌劒光靜莫嫌劒花冷能持劒向人不解持照身
<pb:KR4h0034_WYG_058-12a>
(一作解持/<md:KR4h0034_SBCK_058-9a>¶照身影)
　　　　天馬引　　　　　　　　傅　縡¶
驄色表連錢出冀復來燕取用偏開地為歌乃號天權¶
竒意欲逺躞蹀勢難前本珍白玊鐙因飾黄金鞭願酬¶
芻秣寵千里得千年¶
　　　　龍丘引　　　　　　　　梁簡文帝¶
　　　　　一曰楚引琴操曰楚引者楚游子龍丘髙¶
　　　　　所作也龍丘髙出游三年思歸故鄉望楚
<pb:KR4h0034_WYG_058-12b>
　　　　　而長歎故曰楚引¶
龍丘一迴首楚路蒼無極水照弄珠影雲吐陽臺色浦¶
狹村煙度洲長歸鳥息游蕩逐春心空憐無羽翼¶
　　　　楚朝曲　　　　　　　　呉邁逺<md:KR4h0034_SBCK_058-9b>¶白雲縈藹荆山阿洞庭縱横日生波幽芳逺客悲如何¶
繡被掩口越人歌壯年流瞻襄成和清貞空情感電過¶
初同末異憂愁多窮巷惻愴沉汨羅延思萬里挂長河¶
翻驚漢隂動湘娥
<pb:KR4h0034_WYG_058-13a>
　　　　楚明妃曲　　　　　　　湯惠休¶
瓊臺彩楹桂寢雕甍金閨流耀玉牖含英香芬幽藹珠¶
彩珍榮文羅秋翠紈綺春輕驂駕鸞鶴往來仙靈含姿¶
綿視微笑相迎結蘭枝送目成當年為君榮¶
　　　　渡易水　　　　　　　　荆　軻¶
　　　　　一曰荆軻歌史記曰燕太子丹使荆軻刺¶
　　　　　秦王丹送之至于易水之上軻使髙漸離<md:KR4h0034_SBCK_058-10a>¶　　　　　撃筑荆軻和而歌為變徴之聲又前而為
<pb:KR4h0034_WYG_058-13b>
　　　　　此歌復為羽聲忼慨於是就車而去樂府¶
　　　　　廣題曰後人以為琴中曲按琴操商調有¶
　　　　　易水曲荆軻所作亦曰渡易水是也¶
風蕭蕭兮易水寒壯士一去兮不復還¶
　　　　同前　　　　　　　　　呉　均¶
雜虜客來齊時余在角抵揚鞭渡易水直至龍城西日¶
昏笳亂動天曙馬爭嘶不能通瀚海無面見三齊¶
　　　　荆軻歌　　　　　　　　陽　縉
<pb:KR4h0034_WYG_058-14a>
函谷路不通燕將重深功長虹貫白日易水急寒風壯¶
髮危冠下匕首地圗中琴聲不可識遺恨没秦宫<md:KR4h0034_SBCK_058-10b>¶　　　　力拔山操　　　　　　　項　籍¶
　　　　　漢書曰項羽壁垓下軍少食盡漢帥諸侯¶
　　　　　兵圍之數重夜聞漢軍四面皆楚歌驚曰¶
　　　　　漢已得楚乎何楚人多也起飲帳中有美¶
　　　　　人姓虞氏常從駿馬名騅常騎乃悲歌忼¶
　　　　　慨自為歌詩歌數曲美人和之羽泣下數
<pb:KR4h0034_WYG_058-14b>
　　　　　行遂上馬潰圍南出平明漢軍迺覺按琴¶
　　　　　集有力㧞山操項羽所作也近世又有虞¶
　　　　　美人曲亦出於此¶
力拔山兮氣盖世時不利兮騅不逝騅不逝兮可奈何¶
虞兮虞兮奈若何<md:KR4h0034_SBCK_058-11a>¶　　　　項王歌¶
無復拔山力誰論盖世才欲知漢騎滿但聴楚歌哀悲¶
看騅馬去泣望&KR0712;舟來
<pb:KR4h0034_WYG_058-15a>
　　　　大風起　　　　　　　　漢髙帝¶
　　　　　漢書曰髙祖已定天下還過沛留置酒沛¶
　　　　　宫悉召故人父老子弟佐酒發沛中兒得¶
　　　　　百二十人教之歌酒酣帝撃筑自歌令兒¶
　　　　　皆和習之帝自起舞禮樂志曰至孝惠時¶
　　　　　以沛宫為原廟令歌兒習吹以相和常以¶
　　　　　百二十人為員按琴操有大風起漢髙帝¶
　　　　　所作也<md:KR4h0034_SBCK_058-11b>¶
<pb:KR4h0034_WYG_058-15b>
大風起兮雲飛揚威加海内兮歸故鄉安得猛士兮守¶
四方¶
　　　　採芝操　　　　　　　　四　皓¶
　　　　　琴集曰採芝操四皓所作也古今樂録曰¶
　　　　　南山四皓隠居髙祖聘之四皓不甘仰天¶
　　　　　歎而作歌按漢書曰四皓皆八十餘鬚眉¶
　　　　　皓白故謂之四皓即東園公綺里季夏黄¶
　　　　　公甪里先生也崔鴻曰四皓為秦博士遭
<pb:KR4h0034_WYG_058-16a>
　　　　　世暗昧坑黜儒術於是退而作此歌亦謂¶
　　　　　之四皓歌二說不同未知孰是¶
皓天嗟嗟深谷逶迤樹木莫莫髙山崔嵬巖居穴處以<md:KR4h0034_SBCK_058-12a>¶為幄茵曄曄紫芝可以療飢唐虞往矣吾當安歸¶
　　　　四皓歌　　　　　　　　崔　鴻¶
漠漠商洛深谷威夷&KR0110;&KR0110;紫芝可以療飢皇農邈逺余¶
將安歸駟馬髙盖其憂甚大富貴而畏人不如貧賤而¶
輕世
<pb:KR4h0034_WYG_058-16b>
　　　　八公操　　　　　　　　劉　安¶
　　　　　一曰淮南操古今樂録曰淮南王好道正¶
　　　　　月上辛八公來降王作此歌謝希逸琴論¶
　　　　　曰八公操淮南王作也¶
煌煌上天照下土兮知我好道公來下兮公將與余生¶
毛羽兮超騰青雲蹈梁甫兮觀見瑶光過北斗兮馳乗<md:KR4h0034_SBCK_058-12b>¶風雲使玉女兮含精吐氣嚼芝草兮悠悠將將天相保¶
兮
<pb:KR4h0034_WYG_058-17a>
　
　
　
　
　
　
　
　
<pb:KR4h0034_WYG_058-17b>
　
　
　
　
　
　
　
　樂府詩集巻五十八
