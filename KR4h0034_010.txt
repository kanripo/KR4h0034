# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:53.687423
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0332-010樂府詩集-卷第十.
<pb:KR4h0034_SBCK_010-1a>¶
樂府詩集巻第十¶
　　　　　　　太原　郭茂倩　編次¶
　　郊廟歌辭¶
　　　隋太廟歌¶
　　　　　隋書樂志曰文帝開皇中詔牛𢎞姚察許¶
　　　　　善心虞世基劉臻等詳定雅樂并撰歌辭¶
　　　　　其太廟歌辭有迎神歌登歌俎入歌皇髙¶
　　　　　祖太原府君皇曾祖康王皇祖獻王皇考¶
　　　　　太祖武元皇帝四室歌飲福酒歌送神歌¶
　　　　　其俎入歌飲福酒歌竝郊丘社廟同用¶
　　　　迎神歌¶
<pb:KR4h0034_SBCK_010-1b>¶
務本興教尊神體國霜露感心享祀陳則官聯式序奔¶
走在庭几筵結慕祼獻惟誠嘉樂載合神其降止永言¶
保之錫以繁祉¶
　　　　登歌¶
孝熙嚴祖師象敬宗惟皇肅事(一作/肅)有來雝雝雕梁霞¶
複繡橑雲重觀德自感奉璋伊恭彝斚盡飾羽綴有容¶
升歌發藻景福來從¶
　　　　俎入歌¶
祭本用初祀由功舉駿奔咸㑹&KR0582;神有序朙酌盈樽豐¶
犧實俎幽金既薦繢錯維旅享由朙徳香非稷黍載流¶
嘉慶克固鴻緒¶
<pb:KR4h0034_SBCK_010-2a>¶
　　　　太原府君¶
締基發祥肇源興慶廼仁廼哲克朙克令庸宣國圖善¶
流人詠開我皇業七百同盛¶
　　　　康王歌¶
皇條俊茂帝系靈長豐功疊軌厚利重光福由善積代¶
以徳彰嚴恭盡禮永錫無疆¶
　　　　獻王歌¶
盛才必達丕基增舊渉渭同符遷邠等構弘風邁徳義¶
髙道冨神鑒孔昭王猷克懋¶
　　　　太祖歌¶
深仁冥著至道潛敷皇矣太祖耀名天衢翦商隆祚奄¶
<pb:KR4h0034_SBCK_010-2b>¶
宅隋區有命既集誕開靈符¶
　　　　飲福酒歌¶
神道正直祀事有融肅雝備禮莊敬在躬羞燔已具奠¶
酹將終降祥惟永受福無窮¶
　　　　送神歌¶
饗禮具利事成佇旒冕肅簪纓金奏終玉俎撤盡孝敬¶
竆嚴絜人祇分哀樂半降景福憑幽贊¶
　　　唐享太廟樂章¶
　　　　　唐書樂志曰貞觀中享大廟樂迎神用永¶
　　　　　和九變詞同皇帝行用太和登歌酌鬯用¶
　　　　　肅和迎俎用雍和獻皇祖宣簡公皇祖懿¶
<pb:KR4h0034_SBCK_010-3a>¶
　　　　　王同用長發之舞景皇帝用大基之舞元¶
　　　　　皇帝用大成之舞髙祖用大朙之舞皇帝¶
　　　　　飲福用夀和送文舞出迎武舞入用舒和¶
　　　　　武舞用凱安撤俎用雍和送神用永和其¶
　　　　　太和凱安詞同冬至圜丘並魏徵褚亮等¶
　　　　　作¶
　　　　永和¶
於穆烈祖𢎞此丕基永言配命子孫保之百神既洽萬¶
國在茲是用孝享神其格思¶
　　　　肅和¶
大哉至徳允茲朙聖格于上下聿遵誠敬嘉樂斯登鳴¶
<pb:KR4h0034_SBCK_010-3b>¶
球以詠神其降止式隆景命¶
　　　　雍和¶
崇兹享祀誠敬兼至樂以感靈禮以昭事粢盛咸絜牲¶
牷孔備永言孝&KR0736;庶㡬不匱¶
　　　　長發舞¶
　　　　　唐㑹要曰貞觀十四年詔用顔師古許敬¶
　　　　　宗議皇祖宣簡公懿王廟竝奏長發之舞¶
　　　　　取詩云濬哲惟商長發其祥也¶
濬哲維唐長發其祥帝命斯祐王業克昌配天載徳就¶
日重光本枝百代申錫無疆¶
　　　　大基舞¶
<pb:KR4h0034_SBCK_010-4a>¶
猗與祖業皇矣帝先翦商德厚封唐慶延在姬猶稷方¶
晉踰宣基我鼎運於萬斯年¶
　　　　大成舞¶
周稱王季晉美帝文朙朙盛徳穆穆齊芬藏用四履屈¶
道參分鏗鏘鍾石載紀鴻勲¶
　　　　大朙舞¶
　　　　　唐㑹要曰貞觀十四年詔用顔師古等議¶
　　　　　髙祖廟奏大朙之舞取易曰大朙終始六¶
　　　　　位時成詩有大朙之篇稱文王有朙徳也¶
五紀更運三正遞升勛蕐既𣳚禹湯勃興神武命代靈¶
睠是膺望雲彰徳察緯告徵上紐天維下安地軸徵師¶
<pb:KR4h0034_SBCK_010-4b>¶
涿野萬國咸服偃伯靈臺九官允穆殊域委賮懷生介¶
福大禮既飾大樂已和黑章擾囿赤字浮河功宣載籍¶
徳被詠歌克昌厥後百禄是荷¶
　　　　壽和¶
八音斯奏三獻畢陳寶祚惟永暉光日新¶
　　　　舒和¶
聖敬通神光七廟靈心薦祚和萬方嚴禋克配鴻基逺¶
朙徳惟馨鳳曆昌¶
　　　　雍和¶
於穆清廟聿修嚴祀四縣載陳三獻斯止籩豆撤薦人¶
祇介祉神惟格思錫祚不已¶
<pb:KR4h0034_SBCK_010-5a>¶
　　　　永和¶
肅肅清祀烝烝孝思薦享昭備䖍恭在茲雍歌撤俎祝¶
嘏陳辭用光武志永固鴻基¶
　　　唐享太廟樂章¶
　　　　　唐書樂志曰髙宗永徽已後續造享太廟¶
　　　　　樂章獻太宗用崇徳之舞髙宗用鈞天之¶
　　　　　舞中宗用太和之舞睿宗用景雲之舞皇¶
　　　　　祖宣皇帝用光大之舞舊樂章宣元二宮¶
　　　　　同用長發其詞亦同開元十年始别造詞¶
　　　　　而宣帝更用光大云¶
　　　　崇德舞¶
<pb:KR4h0034_SBCK_010-5b>¶
五運改卜千齡啓聖彤雲曉聚黄星夜映葉闡珠囊基¶
開玉鏡(後為/圖開)下臨萬㝢上齊七政霧開三象塵清九服¶
海溓星暉逺安邇肅天地交泰蕐夷輯睦翔泳歸仁中¶
外禔(一作/綏)福績踰黜夏勲髙翦商武陳七德刑設三章¶
祥禽巢閣仁獸遊梁卜年惟永景福無疆¶
　　　　鈞天舞¶
承天撫籙纂聖登皇遐清萬寓仰協三光功成日用道¶
濟時康琁圗載永寶曆斯昌日月揚暉烟雲爛色河嶽¶
修貢神祇效職舜風攸偃堯曦先就睿感通寰孝思洽¶
宙奉揚先德䖍遵曩狩展義天扃飛英雲岫化逸王表¶
神凝帝先乗雲厭俗馭日登𤣥¶
<pb:KR4h0034_SBCK_010-6a>¶
　　　　太和舞¶
廣樂既備嘉薦既新述先惟徳孝饗惟親七獻具舉五¶
齊畢陳錫兹祚福於萬斯春¶
　　　　景雲舞¶
惟睿作聖惟聖登皇精感耀魄時膺㑹昌舜慙大孝堯¶
推讓王能事斯極振古誰方文朙履運車書同軌巍巍¶
赫赫盡善盡美衢室凝旒大庭端扆釋負之寄事光復¶
子脱屣髙天登遐上𤣥龍湖超忽象野芊綿遊衣復道¶
薦果初年新廟弈奕朙德配天¶
　　　　光大舞¶
大業龍祉徽音駿尊潛居皇德赫嗣天昆展儀宗祖重¶
<pb:KR4h0034_SBCK_010-6b>¶
誠孝孫春秋無極享奏存存¶
　　　唐享太廟樂章¶
　　　　　唐書樂志曰太樂舊有享太廟迎神次金¶
　　　　　奏及送神辭三章不詳所起¶
　　　　迎神¶
七廟觀徳百靈攸仰俗荷財成物資含養道光執契化¶
籠提象肅肅雍雍神其來饗¶
　　　　金奏¶
肅肅清廟巍巍盛唐配天立極累聖重光樂和管磬禮¶
備烝嘗永惟來格降福無疆¶
　　　　送神¶
<pb:KR4h0034_SBCK_010-7a>¶
五聲備奏三献終祠車移鳳輦斾轉紅旗禮周籩豆誠¶
效䖍祇皇靈徙蹕簪紳拜辭¶
　　　唐武后享清廟樂章¶
　　　　第一¶
建清廟贊玄功擇吉日展禋宗樂巳變禮方崇望神駕¶
降仙宫¶
　　　　第二¶
隆周創業寳命惟新敬宗茂典爰表䖍禋聲朙巳備文¶
物斯陳肅容(一作/■)如在懇志方申¶
　　　　第三登歌¶
肅敷大禮上謁尊靈敬陳筐幣載表丹誠¶
<pb:KR4h0034_SBCK_010-7b>¶
　　　　第四迎神¶
致奠蘋藻式罄䖍襟絜誠斯展停降靈歆¶
　　　　第五飲福¶
爰陳玉醴式奠瓊漿靈心有穆介福無疆¶
　　　　第六送文舞¶
帝圖草創主業初開功髙佐命業贊雲雷¶
　　　　第七迎武舞¶
赫赫𤣥功被穹壤皇皇至徳洽生靈開基撥亂祅氛廓¶
佐命宣威海内清¶
　　　　第八舞樂作¶
荷㤙承顧託執契恭臨撫廟略靜邉荒天兵耀神武¶
<pb:KR4h0034_SBCK_010-8a>¶
　　　　第九撤爼¶
登歌已闋献禮方周欽承景福肅奉鴻休¶
　　　　第十送神¶
大禮言畢仙衞將歸莫申丹懇空瞻紫微¶
　　　唐享太廟樂章¶
　　　　　唐書樂志曰中宗神龍元年享太廟樂迎¶
　　　　　神用嚴和九變詞同皇帝行用昇和登歌¶
　　　　　祼鬯用䖍和迎俎用歆和光皇帝酌献用¶
　　　　　長發景皇帝酌献用大基元皇帝酌献用¶
　　　　　大成髙祖酌献用大朙太宗酌献用崇徳¶
　　　　　五室舞詞竝同貞觀髙宗酌献用鈞天舞¶
<pb:KR4h0034_SBCK_010-8b>¶
　　　　　詞同光宅孝敬皇帝酌献用承光皇帝飲¶
　　　　　福用延和送文舞出迎武舞入用同和武¶
　　　　　舞用寧和撤俎用恭和送神用通和皇后¶
　　　　　助享皇后行用正和詞同貞觀中宫朝㑹¶
　　　　　登歌奠鬯用昭和皇后酌献飲福用誠敬¶
　　　　　撤俎用肅和送神用昭感¶
　　　　嚴和¶
肅肅清廟赫赫𤣥猷功髙萬古化奄十洲中興丕業上¶
荷天休祗奉先構禮被懐柔¶
　　　　昇和¶
顧惟菲薄纂曆應期中外同軌夷狄来思樂用崇徳禮¶
<pb:KR4h0034_SBCK_010-9a>¶
以陳詞夕惕若厲欽奉宏基¶
　　　　䖍和¶
禮標薦鬯肅事詞庭敬申如在敢託非馨¶
　　　　歆和¶
崇禋已備粢盛聿脩絜誠斯展鍾石方遒¶
　　　　承光舞¶
金相載穆玉裕重輝養德青禁承光紫微乾宮候色震¶
象增威監國方永賓天不歸孝友自衷温文性與龍樓¶
正啓鶴駕斯舉丹扆流念鴻名式序中興考室永陳彞¶
俎¶
　　　　延和¶
<pb:KR4h0034_SBCK_010-9b>¶
巍巍累聖穆穆重光奄有區夏祚啓隆唐百蠻飲澤萬¶
國來王本枝億載鼎祚逾長¶
　　　　同和¶
惟聖配天敷盛禮惟天為大闡&KR0477;名恭禋展敬光先徳¶
蘋藻申䖍表至誠¶
　　　　寧和¶
炎馭失天(一作/王)綱土徳承天命英猷被寰宇懿躅隆邦¶
政七徳已綏邊九夷咸底定景化覃遐邇深仁洽翔泳¶
　　　　恭和¶
禮周三獻樂闋九成肅承靈福悚惕兼盈¶
　　　　通和¶
<pb:KR4h0034_SBCK_010-10a>¶
祠容既畢仙座爰興停停鳳舉藹藹雲昇長隆寶運永¶
錫休徵福覃貽厥恩被黎蒸¶
　　　　昭和¶
道洽二儀交泰時休四㝢和平環佩肅於庭實鍾石揚¶
乎頌聲¶
　　　　誠敬¶
顧惟菲質忝位椒宮䖍奉蘋藻肅事神宗敢申誠絜庶¶
罄深衷睟容有裕靈享無窮¶
　　　　肅和¶
月禮巳周雲和將變爰獻其醑載遷其奠朙徳逾隆非¶
馨是薦澤霑動植仁覃㝢縣¶
<pb:KR4h0034_SBCK_010-10b>¶
　　　　昭感¶
鏗鏘韶護肅穆神容&KR0477;規赫赫祠典雍雍已周三獻將¶
乗六龍䖍誠有託懇志無從¶
　　　唐享太廟樂章　張　說¶
　　　　　唐書樂志曰𤣥宗開元七年享太廟樂迎¶
　　　　　神用永和皇帝行用太和登歌酌瓚用肅¶
　　　　　和迎俎用雍和皇帝酌醴齊用文舞獻宣¶
　　　　　皇帝用光大舞光皇帝用長發舞景皇帝¶
　　　　　用大政舞元皇帝用大成舞髙祖用大朙¶
　　　　　舞太宗用崇徳舞髙宗用鈞天舞中宗用¶
　　　　　大和舞睿宗用景雲舞皇帝飲福受脤用¶
<pb:KR4h0034_SBCK_010-11a>¶
　　　　　福和送文舞出迎武舞入用舒和亞獻終¶
　　　　　獻行事武舞用凱安撤豆用登歌送神用¶
　　　　　永和按景皇帝舊用大基至是改用大政¶
　　　　　云¶
　　　　永和三首¶
肅九室諧八音歌皇慕動神心禮宿設樂妙尋聲朙備¶
祼奠臨¶
律迓氣音入𤣥依玉几御黼筵聆愾息僾周旋九韶遍¶
百福傳¶
信工祝永頌聲來祖考聴和平相百辟貢九瀛神休委¶
帝孝成¶
<pb:KR4h0034_SBCK_010-11b>¶
　　　　大和¶
時文聖后清廟肅邕致誠勤薦在貌&KR0736;恭玉節肆夏金¶
鏘五鍾繩繩雲歩穆穆天容¶
　　　　肅和¶
天子享孝工歌溥將射祼鬱鬯乃焚膋薌臭以達旨聲¶
以求陽奉時烝嘗永代不忘¶
　　　　雍和二𩠐¶
在滌嘉豢麗碑敬牲角握之牝色純之騂火傳陽燧水¶
溉隂精太公胖俎傳說和羮¶
俎豆有馥齎盛絜豐亦有和羮既戒既平𡔷鍾管磬肅¶
唱和鳴皇皇后祖我來&KR0736;成¶
<pb:KR4h0034_SBCK_010-12a>¶
　　　　文舞¶
聖謩九徳真言五千慶集昌胄符開帝先髙文杖龯克¶
配彼天三宗握鏡六合渙然帝其承祀率禮罔愆圖書¶
霧出日月清懸舞形德類詠諗功傳黄龍蜿蟺彩雲蹁¶
躚五行氣順八佾風宣介此百福於皇萬年¶
　　　　光大舞¶
肅肅㙯祖滔滔濬源有雄玉劒作鎮金門𤣥王貽緒后¶
稷謀孫肇禋九廟四海來尊¶
　　　　長發舞¶
具禮崇徳備樂承風魏推幢主周贈司空不行而至無¶
成有終神興王業天歸帝㓛¶
<pb:KR4h0034_SBCK_010-12b>¶
　　　　大政舞¶
於赫元命權輿帝文天齊八柱地半三分宗廟觀徳笙¶
鏞樂勲封唐之兆成天下君¶
　　　　大成舞¶
帝舞季歴龍聖生昌后歌有蟜胎炎孕黄天地合德日¶
月齊光肅雍孝享祚我萬方¶
　　　　大朙舞¶
赤精亂徳四海困窮黄旗舉義三靈㑹同早望春雨雲¶
披大風&KR0270;天來祭髙祖之㓛¶
　　　　崇徳舞¶
皇合一德朝宗百神削平天地大拯生人上帝配食單¶
<pb:KR4h0034_SBCK_010-13a>¶
于入臣戎歌陳舞曄曄震震¶
　　　　鈞天舞¶
髙皇邁道端拱無為化懷獯鬻兵賦勾驪禮尊封禪樂¶
盛來儀合位媧后同稱伏羲¶
　　　　大和舞¶
𨓆居江水鬱起丹陵禮物還舊朝章中興龍圗友及駿¶
命恭膺鳴球香瓚大糦是承¶
　　　　景雲舞¶
景雲霏爛告我帝符噫帝冲徳與天為徒笙鏞遥逺爼¶
豆虛無春秋孝獻廻復此都¶
　　　　福和¶
<pb:KR4h0034_SBCK_010-13b>¶
備禮用樂崇親致尊誠通慈降敬徹愛存獻懷稱夀啐¶
感承恩皇帝孝徳子孫千億大包天域長亘不極¶
　　　　舒和¶
六鍾翕協六變成八佾倘佯八風生樂九韶兮人神感¶
美七徳兮天地清¶
　　　　凱安四首¶
瑟彼瑶爵亞維上公室如屏氣門不容躬禮殷其本樂¶
執其中聖皇永慕天地幽通¶
禮匝三獻樂遍九成降循軒陛仰欷皇情福與仁合德¶
因孝朙百年神畏四海風行¶
總總干戚填填𡔷鍾奮揚增氣坐作為容離若鷙鳥合¶
<pb:KR4h0034_SBCK_010-14a>¶
如戰龍萬方觀徳肅肅邕邕¶
烈祖順三靈文宗威四海黄龯誅羣盜朱旗掃多罪戢¶
兵天下安約法人心改大哉干羽意長見風雲在¶
　　　　登歌¶
止笙磬撤豆籩廓無響窅入𤣥主在室神在天情餘慕¶
禮罔愆喜黍稷屢豐年¶
　　　　永和¶
𦕈嘉樂授靈爽感若來思如往休氣散廻風上返寂寞¶
還惚恍懷靈駕結空想¶
樂府詩集巻第十¶
<pb:KR4h0034_SBCK_010-14b>¶
　　　　　　　東呉毛晉訂正　男扆再訂¶
