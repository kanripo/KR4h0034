# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:55.677113
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 55
#+PROPERTY: FILE SB04n0332-055樂府詩集-卷第五十五.
<pb:KR4h0034_SBCK_055-1a>¶
樂府詩集巻第五十五¶
　　　　　　　太原　郭茂倩　編次¶
　舞曲歌辭¶
　　雜舞¶
　　　齊拂舞歌¶
　　　　白鳩辭¶
　　　　　晉白鳩舞歌七解齊樂所奏是最前一解¶
翩翩白鳩再飛再鳴懷我君德來集君庭¶
　　　　　　右一曲¶
　　　　濟濟辭¶
　　　　　南齊書樂志曰晉濟濟舞歌六解齊樂所¶
<pb:KR4h0034_SBCK_055-1b>¶
　　　　　奏是最後一解按晉書樂志是最前一解¶
　　　　　疑齊書之誤¶
暢飛暢舞氣流芳追念三五大綺黄¶
　　　　　　右一曲¶
　　　　獨禄辭¶
　　　　　南齊書樂志曰晉獨鹿歌六解齊樂所奏¶
　　　　　是最前一解¶
獨禄獨禄水深泥濁泥濁尚可水深殺我¶
　　　　　　右一曲¶
　　　　碣石辭¶
　　　　　南齊書樂志曰晉碣石舞歌四章齊樂所¶
<pb:KR4h0034_SBCK_055-2a>¶
　　　　　奏是前一章¶
東臨碣石以觀滄海水河淡淡山﨩竦峙樹木叢生百¶
草豐茂秋風蕭瑟洪波湧起日月之行若出其中星漢¶
粲爛若出其裏幸甚至哉歌以言志¶
　　　　　　右一曲¶
　　　　淮南王辭¶
　　　　　南齊書樂志曰晉淮南王舞歌六解齊樂¶
　　　　　所奏前是第一解後是第五解¶
淮南王自言尊百尺髙樓與天連我欲渡河河無梁願¶
作&KR0031;黄鵠還故鄉¶
　　　　　　右一曲¶
<pb:KR4h0034_SBCK_055-2b>¶
　　　　梁拂舞歌¶
　　　　　古今樂録曰梁三朝樂第十九設拂舞¶
翩翩白鳩再飛再鳴懷我君德來集君庭曖曖鳴球或¶
丹或黄樂我君恩振羽來翔¶
　　　拂舞歌¶
　　　　拂舞辭　李　賀¶
呉娥聲絶天空雲閒徘徊門外滿車馬亦須生緑苔樽¶
有烏程酒勸君千萬壽全勝漢武錦樓上曉望晴寒飲¶
花露東方日不破天光無老時丹成作蛇乘白霧千年¶
重化玊井&KR0027;從蛇作&KR0027;二千載(&KR0027;二千載/一作玉井)呉堤緑草年¶
年在背有八卦稱神仙邪鱗頑甲滑腥涎¶
<pb:KR4h0034_SBCK_055-3a>¶
　　　　白鳩辭　李　白¶
　　　　　古今樂録曰鞞鐸巾拂四舞梁竝夷則格¶
　　　　　鍾磬鳩拂和故白擬之為夷則格上白鳩¶
　　　　　拂舞辭云¶
鏗鳴鍾考朗&KR0540;歌白鳩引拂舞白鳩之白誰與鄰霜衣¶
雪襟誠可珍含哺七子能平均食不咽性安馴首農政¶
鳴陽春天子刻玊杖鏤形賜耆人白鷺(鷹/一作)亦白非純¶
真外㓗其色心匪仁闕五德無司晨胡爲啄我葭下之¶
紫鱗鷹鸇鵰鶚貪而好殺鳯凰雖大聖不願以爲臣¶
　　　　獨漉篇　李　白¶
獨漉水中泥水濁不見月不見月尙可水深行人没越¶
<pb:KR4h0034_SBCK_055-3b>¶
鳥從南來胡鷹亦北度我欲彎弓向天射惜其中道失¶
歸路落葉别樹飄零隨風客無所託悲與此同羅帷舒¶
巻似有人開朙月直入無心可猜雄劒挂壁時時龍鳴¶
不斷犀象繡澀苔生國恥未雪何由成名神鷹夢澤不¶
顧鴟鳶爲君一撃摶鵬九天¶
　　　　獨漉歌　王　建¶
獨獨漉漉鼠食猫肉烏日中鶴露㝛黄河水直人心曲¶
　　　　臨碣石　沈　約¶
碣石送返潮登罘禮朝日溟漲無端倪山島互崇崪驥¶
老心未竆酬恩豈終畢¶
　　　　小臨海　劉孝威¶
<pb:KR4h0034_SBCK_055-4a>¶
碣石望山海畱連降尊極秦帝枉鈎陳漢家増禮飾石¶
橋終不成桑田竟難測蜃氣遠生樓鮫人近潛織空勞¶
帝女填詎動波神色¶
　　　　淮南王二首　鮑　照¶
淮南王好長生服食鍊氣讀仙經琉璃藥椀牙作盤金¶
鼎玉匕合神丹合神丹賜紫房紫房綵女弄朙璫鸞歌¶
鳯舞斷君腸朱門九重(城九重/一作朱)門九閨願逐朙月入君¶
懷入君懷結君佩怨君恨君恃君愛築城思堅劒思利¶
同盛同衰莫相棄¶
　　　晉白紵舞歌詩¶
　　　　　宋書樂志曰白紵舞按舞辭有巾袍之言¶
<pb:KR4h0034_SBCK_055-4b>¶
　　　　　紵本呉地所出宜是呉舞也晉俳歌云皎¶
　　　　　皎白紵節節爲&KR0031;呉音呼緒爲紵疑白緒¶
　　　　　卽白紵也南齊書樂志曰白紵歌周處風¶
　　　　　土記云呉黄龍中童謡云行白者君追汝¶
　　　　　句驪馬後孫權征公孫淵浮海乘舶舶白¶
　　　　　也今歌和聲猶云行白紵焉樂府解題曰¶
　　　　　古詞盛稱舞者之美宜及芳時爲樂其譽¶
　　　　　白紵曰質如輕雲色如銀製以爲袍餘作¶
　　　　　巾袍以光軀巾拂塵唐書樂志曰梁武帝¶
　　　　　令沈約攺其辭爲四時白紵歌今中原有¶
　　　　　白紵曲辭旨與此全殊¶
<pb:KR4h0034_SBCK_055-5a>¶
輕軀徐起何洋洋髙舉兩手白鵠翔宛若龍轉乍低昂¶
凝停善睞容儀光如推若引畱且行隨世無變誠無方¶
舞以盡神安可&KR0111;晉世方昌樂未央質如輕雲色如銀¶
愛之遺誰贈佳人制以爲袍餘作巾袍以光軀巾拂塵¶
麗服在御㑹佳賓醪醴盈樽美且淳淸歌徐舞降祇神¶
四座歡樂胡可陳¶
　　　　　　右一篇¶
&KR0031;袂齊舉鸞鳯翔羅裙飄颻昭儀光趨步生姿進流芳¶
鳴弦淸歌及三陽人生世間如電過樂時每少苦日多¶
幸及良辰耀春&KR0160;齊倡獻舞趙女歌羲和馳景逝不停¶
春露未晞嚴霜零百草凋索花落英蟋蟀吟牖寒蟬鳴¶
<pb:KR4h0034_SBCK_055-5b>¶
百年之命忽若傾早知迅速秉燭行東造扶桑遊紫庭¶
西至崑崙戲曽城¶
　　　　　　右一曲¶
陽春白日風花香趨步朙玉舞瑶璫聲發金石&KR0442;笙黄¶
羅袿徐轉紅袖揚淸歌流響繞鳯梁如矜若思凝且翔¶
轉盻遺精豔輝光將流將引&KR0031;雁行歡來何晚意何長¶
明君御世永歌昌¶
　　　　　　右一曲¶
　　　宋白紵舞歌詩¶
　　　　　宋書樂志曰白紵舞歌詩舊新合三篇二¶
　　　　　篇與晉辭同其一篇異¶
<pb:KR4h0034_SBCK_055-6a>¶
髙舉兩手白鵠翔輕軀徐起何洋洋凝停善睞容儀光¶
宛若龍轉乍低昂隨世而變誠無方如推若引畱且行¶
宋世方昌樂未央舞以盡神安可&KR0111;愛之遺誰贈佳人¶
質如輕雲色如銀袍以光軀巾拂塵制以爲袍餘作巾¶
四座歡樂胡可陳淸歌徐舞降祇神¶
　　　　　　右一篇¶
　　　齊白紵　王　儉¶
陽春白日風花香趨步朙月舞瑶裳¶
情發金石&KR0442;笙簧羅袿徐轉紅袖揚¶
淸歌流響繞鳯梁如驚若思凝且翔¶
轉盼流精豔輝光將流將引&KR0031;雁行¶
<pb:KR4h0034_SBCK_055-6b>¶
歡來何晚意何長朙君馭世永歌昌¶
　　　　　　右五曲¶
　　　梁白紵辭二首　武　帝¶
　　　　　古今樂録曰梁三朝樂第二十設巾舞并¶
　　　　　白紵葢巾舞以白紵四解送也¶
朱絲玉柱羅象筵飛琯促節舞少年短歌流目未肯前¶
含咲一轉私自憐¶
纎腰嫋嫋不任衣嬌怨獨立特爲誰赴曲君前未忍歸¶
上聲急調中心飛¶
　　　白紵舞辭¶
　　　　白紵曲　劉　鑠¶
<pb:KR4h0034_SBCK_055-7a>¶
<pb:KR4h0034_SBCK_055-8a>¶
(彩)久延立非君之故豈安集¶
池中赤鯉庖所捐琴髙乘雲騰(飛/一作)上天命逢福世丁¶
溢恩(福丁溢恩/一作徼命逢)簪金藉綺升曲筵思君厚德委如山¶
㓗誠洗志期&KR0448;年烏白馬&KR0641;寧足言¶
朱脣動素腕(袖/一作)舉洛陽少童邯鄲女古稱渌水今白¶
紵催弦急管爲君舞竆秋九月荷葉黄北風驅雁天雨¶
霜夜長酒多樂未央¶
春風澹蕩俠思多天色淨緑氣妍和桃含紅蕚蘭(蓮/一作)¶
紫牙朝日灼爍發園花巻幌結帷羅玉筵齊謳秦吹盧¶
女弦千金顧咲買芳年¶
　　　　同前二首　湯惠休¶
<pb:KR4h0034_SBCK_055-8b>¶
琴瑟未調心已悲任羅勝綺彊自持忍思一舞望所思¶
將轉未轉&KR0106;如疑桃花水上春風出舞袖逶迤鸞照日¶
徘徊鶴轉情艷逸君爲迎歌心如一¶
少年窈窕舞君前容&KR0160;艷艷將欲然爲君嬌凝復遷延¶
流目送咲不敢言長袖拂面心自煎願君流光及盛年¶
　　　　同前九首　張　率¶
歌兒流唱聲欲淸舞女趂節體自輕歌舞竝妙㑹人情¶
依弦度曲婉盈盈揚蛾爲態誰目成¶
妙聲屢唱輕體飛流津染面&KR0652;芳菲俱動齊息不相違¶
令彼嘉客澹&KR0111;歸時久翫夜朙星稀¶
日&KR0448;搴門望所思風吹庭樹月入帷凉隂旣滿草蟲悲¶
<pb:KR4h0034_SBCK_055-9a>¶
誰能離别長夜時流歎不寢淚如絲與君之别終何知¶
秋風蕭(鳴/一作)條露垂葉空閨光盡坐愁妾獨向長夜淚¶
承睫山髙水照路難涉望君光景何時接¶
遥夜方逺時旣寒秋風蕭瑟白露團佳期不待嵗欲䦨¶
念此遲&KR0448;獨無歡鳴弦流管増長歎¶
夜寒湛湛夜未央&KR0160;燈空蘭月懸光從風衣起發芬香¶
爲君起舞幸不&KR0111;¶
列坐&KR0160;筵紛羽爵淸曲未終月將落歌舞及時酒常酌¶
無令朝露坐銷鑠¶
愁來(多/一作)夜遲猶歎息撫枕思君終反仄金翠&KR0107;環稍¶
不飾霧縠流黄不能織但坐空閨思何極欲以短書寄¶
<pb:KR4h0034_SBCK_055-9b>¶
飛翼¶
遥夜&KR0111;寐起長歎但望雲中&KR0031;飛翰朙月入牖風吹幔¶
終夜悠悠坐申旦誰能知我心中亂終然有懷嵗方晏¶
　　　　白紵辭二首　崔國輔¶
洛陽梨花落如霰河陽桃葉生復齊坐恐玊樓春欲盡¶
紅綿粉絮裛妝啼¶
董賢女弟在椒風窈窕繁&KR0160;貴後宫璧帶金釭皆翡翠¶
一朝零落變成空¶
　　　　同前二首　楊　衡¶
玉纓翠珮雜輕羅香汗微漬朱顔&KR0755;爲君起唱白紵歌¶
淸聲褭雲思繁多凝笳哀琴時相和金壺半傾芳夜促¶
<pb:KR4h0034_SBCK_055-10a>¶
梁塵霏霏暗紅燭令君安坐聽終曲墜葉飄花難再復¶
躡珠履步瓊筵輕身起舞紅燭前芳姿艷態妖且妍迴¶
眸轉袖暗催弦涼風蕭蕭流水急月&KR0160;泛艷紅蓮溼牽¶
裙覽帶翻成泣¶
　　　　同前　李　白¶
揚淸歌(音/一作)發皓齒北方佳人東鄰子旦吟白紵停渌¶
水長袖拂面爲君起寒雲夜巻霜海空胡風吹天飄塞¶
鴻玉顔滿堂樂未終館娃日落歌吹濛¶
月寒江淸夜沈沈美人一笑千黄金垂羅舞縠揚哀音¶
郢中白雪且莫吟子夜呉歌動君心動君心冀君賞願¶
作天池&KR0031;鴛鴦一朝飛去靑雲上¶
<pb:KR4h0034_SBCK_055-10b>¶
呉刀翦綵(綺/一作)縫舞衣朙妝麗服奪春輝揚睂轉袖若¶
雪飛傾城獨立世所稀激楚結風醉&KR0111;歸髙堂月落燭¶
已微玉&KR0107;挂纓君莫違¶
　　　　白紵歌二首　王　建¶
天河漫漫北斗粲宫中烏啼知夜半新縫白紵舞衣成¶
來遲邀得呉王迎低鬟轉面掩&KR0031;袖玉&KR0107;浮動秋風生¶
酒多夜長夜未曉月朙燈光兩相照後庭歌聲㪅窈窕¶
館娃宫中春日&KR0448;荔枝木瓜花滿樹城頭鳥棲休擊&KR0540;¶
靑蛾彈瑟白紵舞夜天燑燑不見星宫中火照西江朙¶
美人醉起無次第墮&KR0107;遺佩滿中庭此時但願可君意¶
囘晝爲宵亦不寐年年奉君君莫棄¶
<pb:KR4h0034_SBCK_055-11a>¶
　　　　同前　張　籍¶
皎皎白紵白且鮮將作春衫稱少年裁縫長短不能定¶
自持刀尺向姑前復恐蘭膏汚纎指常遣&KR0342;人收墮珥¶
衣裳著時寒食下還把玉鞭鞭白馬¶
　　　　同前　桺宗元¶
翠帷&KR0031;巻出傾城龍劒破匣霜月朙朱脣掩抑悄無聲¶
金簧玉磬宫中生下沉秋水激太淸天髙地迥凝日晶¶
羽觴蕩漾何事傾¶
樂府詩集巻第五十五　東吳毛晉訂正¶
<pb:KR4h0034_SBCK_055-11b>¶
