# -*- mode: mandoku-view -*-
#+TITLE: 樂府詩集
#+DATE: 2015-09-23 10:32:22
#+PROPERTY: LASTPB  <md:KR4h0034_SBCK_041-1a>
#+PROPERTY: JUAN 42

<md:KR4h0034_SBCK_041-14a>¶
<md:KR4h0034_SBCK_042-1a>¶
<pb:KR4h0034_WYG_042-1a>
欽定四庫全書
　樂府詩集巻四十二¶
　　　　　　　　　　　　宋　郭茂倩　輯¶
　　相和歌辭¶
　　　楚調曲¶
　　　　怨詩二首　　　　　　　薛竒童¶
日晚梧桐落微寒入禁垣月懸三雀觀霜度萬秋門艷¶
舞驚新寵愁容泣舊恩不堪深殿裏簾外欲黄昏
<pb:KR4h0034_WYG_042-1b>
禁苑春風起流鶯遶合懽玉窓通日氣珠箔巻輕寒楊¶
葉垂金(一作/陰)砌梨花入井欄君王好長袖新作舞衣寛¶
　　　　同前　　　　　　　　　張　汯¶
去年離别雁初歸今夜裁縫螢已飛征客去來音信斷<md:KR4h0034_SBCK_042-1b>¶不知何處寄寒衣¶
　　　　同前　　　　　　　　　劉元濟¶
玉關芳信斷蘭閨錦字新愁來好自抑念切已含嚬虚¶
牖風驚夢空牀月厭人歸期儻可促勿度栁園春
<pb:KR4h0034_WYG_042-2a>
　　　　同前三首　　　　　　　李　暇¶
羅敷初總髻蕙芳正嬌小月落始歸船春眠恒著曉¶
何處期郎逰小苑花臺間相憶不可見且復乗月還¶
别來花照路别後露垂葉歌舞須及時如何坐悲妾¶
　　　　同前二首　　　　　　　崔國輔¶
樓前桃李踈池上芙蓉落織錦猶未成蟲聲入羅幕¶
妾有羅衣裳秦王在時作為舞春風多秋來不堪着<md:KR4h0034_SBCK_042-2a>¶　　　　同前　　　　　　　　　孟　郊
<pb:KR4h0034_WYG_042-2b>
試妾與君淚兩處滴池水看取芙蓉花今年為誰死¶
　　　　同前　　　　　　　　　劉　义¶
君莫嫌醜婦醜婦死守貞山頭一怪石長作望夫名鳥¶
有並翼飛獸有比肩行丈夫不立義豈如鳥獸情¶
　　　　同前　　　　　　　　　鮑　溶¶
女蘿寄松柏緑蔓花綿綿三五定君婚結髪早移天肅¶肅
羊雁禮泠泠琴瑟篇恭承采蘩祀敢效同居賢皎日¶不留
景良時如逝川秋心還移愛春貎無歸妍翠袖洗¶朱粉碧
<pb:KR4h0034_WYG_042-3a>
階封綺錢新人易如玉廢瑟難為弦寄羨蕣華¶木榮君香
閣前豈無揺落苦貴與根蒂連希君舊光景<md:KR4h0034_SBCK_042-2b>¶照妾薄暮年¶
　　　　同前　　　　　　　　　白居易¶
奪寵心那慣尋思倚殿門不知移舊愛何處作新恩¶
　　　　同前二首　　　　　　　姚氏月華¶
春水悠悠春草綠對此思君淚相續羞將離恨向東風¶
理盡秦筝不成曲¶
與君形影分胡越玉枕終年對離别登臺北望煙雨深
<pb:KR4h0034_WYG_042-3b>
囘身泣向寥天月¶
　　　　怨歌行　　　　　　　　班婕妤¶
新裂齊紈素鮮潔如霜雪裁為合歡扇團團似明月出¶
入君懐袖動搖微風發常恐秋節至凉颷奪炎熱棄捐<md:KR4h0034_SBCK_042-3a>¶篋笥中恩情中道絶¶
　　　　同前　　　　　　　　　曹　植¶
為君既不易為臣良獨難忠信事不顯乃有見疑患周¶
公佐成王金縢功不刋推心輔王室二叔反流言待罪
<pb:KR4h0034_WYG_042-4a>
居東國泣涕當留連皇靈大動變震雷風且寒拔樹偃¶
秋稼天威不可干素服開金縢感悟求其端公旦事既¶
顯成王乃哀歎吾欲竟此曲此曲悲且長今日樂相樂¶
别後莫相忘¶
　　　　　　右一曲晉樂所奏¶
　　　　怨歌行朝時篇　　　　　傅　𤣥¶
昭昭朝時日皎皎最明月十五入君門一别終華髮同<md:KR4h0034_SBCK_042-3b>¶心勿異離曠如胡與越胡越有會時參辰遼且濶形影
<pb:KR4h0034_WYG_042-4b>
無髣髴音聲寂無達纖弦感促柱觸之哀聲發情思如¶
循環憂來不可遏塗山有餘恨詩人詠采葛蜻蛚吟牀¶
下囘風起幽闥春榮隨路落芙蓉生木末自傷命不遇¶
良辰永乖别已爾可柰何譬如紈素裂孤雌翔故巢星¶
流光景絶魂神馳萬里甘心要同穴¶
　　　　怨歌行　　　　　　　　梁簡文帝¶
十五頗有餘日照杏梁初蛾睂本多嫉掩鼻特成虛持¶
此傾城貌翻為不肖軀秋風吹海水寒霜依玉除月光
<pb:KR4h0034_WYG_042-5a>
臨戸駛荷花依浪舒望簷悲雙翼窺沼泣王餘苔生履¶
處没草合行人疎裂紈傷不盡歸骨恨難袪早知長信<md:KR4h0034_SBCK_042-4a>¶别不避後園輿¶
　　　　同前　　　　　　　　　江　淹¶
紈扇如團月出自機中素畫作秦王女乘鸞向煙霧彩¶
色世所重雖新不代故竊悲凉風至吹我玉階樹君子¶
恩未畢零落委中路¶
　　　　同前　　　　　　　　　沈　約
<pb:KR4h0034_WYG_042-5b>
時屯寧易犯俗險信難羣坎&KR0008;元淑賦頓挫敬通文遽¶
淪班姫寵夙窆賈生墳短俗同如此長歎何足云¶
　　　　同前　　　　　　　　　庾　信
家住金陵縣前嫁得長干少年囬頭望鄉淚落不知何
處天邊胡塵幾日應盡漢月何時更圓為君能歌此曲
不覺心隨斷弦
　　　　同前　　　　　　　　　虞世南¶
紫殿秋風冷雕甍白日沈裁紈悽斷曲織素别離心掖
<pb:KR4h0034_WYG_042-6a>
庭羞改畫長門不惜金寵移恩稍薄情疎恨轉深香銷<md:KR4h0034_SBCK_042-4b>¶翠羽帳弦斷鳯凰琴鏡前紅粉歇堦上綠苔侵誰言掩¶
歌扇翻作白頭吟¶
　　　　同前　　　　　　　　　李　白¶
十五入漢宫花顏笑春紅君王選玉色侍寢金(一作/錦)幈¶
中薦枕嬌夕月巻衣戀春(一作/香)風寧知趙飛鷰奪寵恨¶
無窮沈憂能傷人綠鬢成霜蓬一朝不得意世事徒為¶
空鷫鸘換美酒舞衣罷雕籠寒苦不忍言為君奏絲桐
<pb:KR4h0034_WYG_042-6b>
膓斷弦亦絶悲心夜忡忡¶
　　　　同前¶¶(此詩<md:KR4h0034_SBCK_042-5a>¶中/有逸句)　　　　　　吳少微¶
城南有怨婦含怨倚蘭叢自謂二八時歌舞入漢宫皇¶
恩弄幸玉堂中綠陌黄花催夜酒錦衣羅袂逐春風建¶
章西宫煥若神燕趙美女二千人君王厭德不忘新況¶
羣艷冶紛來陳是時别君不再見三十三春長信殿長¶
信重門晝掩闗清房曉帳幽且閒綺窓蟲網氛塵色文¶
軒鶯對桃李顏天王貴宫不貯老浩然淚隕今來還自
<pb:KR4h0034_WYG_042-7a>
憐轉晚莫試逐佳遊芳草路小腰麗女奪人竒金鞍少¶
年曽不顧歸來誰為夫請謝西家婦莫辭先醉解羅襦¶
　　　　明月照髙樓　　　　　　梁武帝<md:KR4h0034_SBCK_042-5b>¶圓魄當虚闥清光流思延延思照孤影悽怨還自憐臺¶
鏡早生塵匣琴又無弦悲慕屢傷節離憂亟華年君如¶
東扶景妾似西栁煙相去既路迥明晦亦殊懸願為銅¶
鐵轡以感長樂前¶
　　　　同前　　　　　　　　　雍　陶
<pb:KR4h0034_WYG_042-7b>
朗月何髙高樓中簾影寒一婦獨含歎四坐誰成歡時¶
節屢已移遊旅杳不還滄溟儻未涸妾淚終不乾君若¶
無定雲妾若不動山雲行出山易山逐雲去難願為邉¶
塞塵因風委君顔君顔良洗多盪妾濁水間¶
　　　　長門怨　　　　　　　　栁　惲¶
　　　　　漢武帝故事曰武帝為膠東王時長公主<md:KR4h0034_SBCK_042-6a>¶　　　　　嫖有女欲與王婚景帝未許後長主還宫¶
　　　　　膠東王數嵗長主抱置膝上問曰兒欲得
<pb:KR4h0034_WYG_042-8a>
　　　　　婦否長主指左右長御百餘人皆云不用¶
　　　　　指其女問曰阿嬌好否笑對曰好若得阿¶
　　　　　嬌作婦當作金屋貯之長主乃苦要帝遂¶
　　　　　成婚焉漢書曰孝武陳皇后長公主嫖女¶
　　　　　也擅寵驕貴十餘年而無子聞衛子夫得¶
　　　　　幸幾死者數焉元光五年廢居長門宫樂¶
　　　　　府解題曰長門怨者為陳皇后作也后退¶
　　　　　居長門宫愁悶悲思聞司馬相如工文章
<pb:KR4h0034_WYG_042-8b>
　　　　　奉黄金百斤令為解愁之辭相如為作長<md:KR4h0034_SBCK_042-6b>¶　　　　　門賦帝見而傷之復得親幸後人因其賦¶
　　　　　而為長門怨也¶
玉壺夜愔愔應門重且深秋風動桂樹流月搖輕隂綺¶
簷清露溽網戸思蟲吟歎息下蘭閣含愁奏雅琴何由¶
鳴雅佩復得抱宵衾無復金屋念豈照長門心¶
　　　　同前　　　　　　　　　費　昶¶
向夕千愁起自悔何嗟及愁思且歸休羅襦方掩泣絳
<pb:KR4h0034_WYG_042-9a>
樹搖風軟黄鳥弄聲急金屋貯嬌時不言君不入¶
　　　　同前　　　　　　　　　徐賢妃¶
舊愛柏梁臺新寵昭陽殿守分辭方輦含情泣團扇一¶
朝歌舞榮夙昔詩書賤穨恩誠已矣覆水難重薦<md:KR4h0034_SBCK_042-7a>¶　　　　同前　　　　　　　　　沈佺期¶
月皎風泠泠長門次(一作/次)掖庭玉階聞墜葉羅幌見飛¶
螢清露凝珠綴流塵下翠屏妾心君未察愁歎劇繁星¶
　　　　同前　　　　　　　　　呉少微
<pb:KR4h0034_WYG_042-9b>
月出映層城孤圓上太清君王春愛歇枕席凉風生怨¶
咽不能寢踟蹰歩前楹空階白露色百草寒蟲鳴念昔¶
金房裏猶嫌玉座輕如何嬌所悞長夜泣恩情¶
　　　　同前　　　　　　　　　張脩之¶
長門落景盡洞房秋月明玉階草露積金屋網塵生妾¶
妬今應改君恩昔未平寄語臨邛客何時作賦成¶
　　　　同前　　　　　　　　　裴交泰<md:KR4h0034_SBCK_042-7b>¶自閉長門經幾秋羅衣濕盡淚還流一種蛾眉明月夜
<pb:KR4h0034_WYG_042-10a>
南宫歌管北宫愁¶
　　　　同前　　　　　　　　　劉　皁¶
宫殿沈沈月欲分昭陽更漏不堪聞珊瑚枕上千行淚¶
不是思君是恨君¶
　　　　同前　　　　　　　　　袁　暉¶
早知君愛歇本自無縈妬誰使恩情深今來反相悞愁¶
眠羅帳曉泣坐金閨暮獨有夢中魂猶言意如故¶
　　　　同前　　　　　　　　　劉言史
<pb:KR4h0034_WYG_042-10b>
獨坐爐邉結夜愁暫時恩去亦難留(一作/收)手持金筯垂¶
紅淚亂撥寒灰不舉頭<md:KR4h0034_SBCK_042-8a>¶　　　　同前二首　　　　　　　李　白¶
天囘北斗挂西樓金屋無人螢火流月光欲到長門殿¶
别作深宫一段愁¶
桂殿長愁不記春黄金四屋起秋塵夜懸明鏡青天上¶
獨照長門宫裏人¶
　　　　同前　　　　　　　　　李　華
<pb:KR4h0034_WYG_042-11a>
弱體鴛鴦薦啼妝翡翠衾鵶鳴秋殿曉人静禁門深每¶
憶椒房寵那堪永巷幽日驚羅帯緩非復舊來心¶
　　　　同前　　　　　　　　　岑　參¶
君王嫌妾妬閉妾在長門舞袖垂新寵愁睂結舊恩綠¶
錢生履跡紅粉濕啼痕羞被桃花笑看春獨不言<md:KR4h0034_SBCK_042-8b>¶　　　　同前　　　　　　　　　齊　澣¶
煢煢孤思逼寂寂長門夕妾妬亦非深君恩那不惜&KR0157;¶
琴就玉階調悲聲未諧將心託明月流影入君懐
<pb:KR4h0034_WYG_042-11b>
　　　　同前　　　　　　　　　劉長卿¶
何事長門閉珠簾只自垂月移深殿早春向後宫遲蕙¶
草生閒地梨花發舊枝芳菲自恩幸看却被風吹¶
　　　　同前　　　　　　　　　僧皎然¶
春風日日閉長門搖蕩春心自夢魂若遣花開只笑妾¶
不如桃李正無言¶
　　　　同前　　　　　　　　　盧　綸¶
空宫古廊殿寒月照斜暉臥聼未央曲滿箱歌舞衣<md:KR4h0034_SBCK_042-9a>¶
<pb:KR4h0034_WYG_042-12a>
　　　　同前　　　　　　　　　戴叔倫¶
自憶專房寵曾居第一流移恩向何處暫妬不容收夜¶
久絲管絶月明宫殿秋空將舊時意長望鳯凰樓¶
　　　　同前　　　　　　　　　劉　駕¶
御泉長繞鳯凰樓只是恩波别處流閒揲舞衣歸未得¶
夜來砧杵六宫愁¶
　　　　同前二首　　　　　　　髙　蟾¶
天上何勞萬古春君前誰是百年人魂銷尚愧金爐燼
<pb:KR4h0034_WYG_042-12b>
思起猶慚玉輦塵煙翠薄情攀不得星芒浮艷採無因¶
可憐明鏡來相向何似恩光朝夕新¶
天上鳯凰休寄夢人間鸚鵡舊堪悲平生心緒無人識<md:KR4h0034_SBCK_042-9b>¶一隻金梭萬丈絲¶
　　　　同前　　　　　　　　　張　祜¶
日映宫墻栁色黄笙歌遙指碧雲端珠鈆滴盡無心語¶
彊把花枝冷笑看¶
　　　　同前二首　　　　　　　鄭　谷
<pb:KR4h0034_WYG_042-13a>
閑把羅衣泣鳯凰先朝曾教舞霓裳春來却羡庭花落¶
得逐晴風出禁牆¶
流水君恩共不囘杏花争忍掃成堆殘春未必多煙雨¶
淚滴朋堦長綠苔¶
　　　　同前二首　　　　　　　劉氏媛¶
雨滴梧桐秋夜長愁心和雨到昭陽淚痕不學君恩斷<md:KR4h0034_SBCK_042-10a>¶拭却千行更萬行¶
學畫蛾眉獨出群當時人道便承恩經年不見君王面
<pb:KR4h0034_WYG_042-13b>
花落黄昏空掩門¶
　　　　阿嬌怨　　　　　　　　劉禹錫¶
望見葳㽔舉翠華試開金屋掃庭花須臾宫女傳來信¶
云(一作/言)幸平陽公主家¶
　
　
　
　樂府詩集巻四十二
