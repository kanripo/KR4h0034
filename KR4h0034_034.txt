# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:54.732752
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB04n0332-034樂府詩集-卷第三十四.
<pb:KR4h0034_SBCK_034-1a>¶
樂府詩集巻第三十四¶
　　　　　　　太原　郭茂倩　編次¶
　　相和歌辭¶
　　　清調曲¶
　　　　豫章行　古　辭¶
　　　　　古今樂錄曰豫章行王僧䖍云荀錄所載¶
　　　　　古白楊一篇今不傳樂府解題曰陸機汎¶
　　　　　舟清川渚謝靈運出㝛告密親皆傷離别¶
　　　　　言壽短景馳容華不久傅玄苦相篇云苦¶
　　　　　相身爲女言盡力於人終以&KR0160;落見棄亦¶
　　　　　題曰豫章行也豫章漢郡邑地名¶
<pb:KR4h0034_SBCK_034-1b>¶
白楊初生時乃抂豫章山上葉摩青雲下根通黃泉凉¶
秋八九月山客持斧斤我▫何皎皎皎梯落▫▫▫根¶
株已斷絶顛倒巖石間大匠持斧繩鋸墨齊兩端一驅¶
四五里枝葉自捐◪▫▫▫▫㑹爲舟船燔身抂洛陽¶
宮根在豫章山多謝枝與葉何時復相連吾生百年▫¶
自▫▫▫俱何意萬人巧使我離根株¶
　　　　　　右一曲晉樂所奏¶
　　　　豫章行二首　曹　植¶
　　　　　樂府解題曰曹植擬豫章爲窮逹¶
窮達難豫圖禍福信亦然虞舜不逢堯耕耘處中田太¶
公未遭文漁釣涇渭川不見魯孔丘窮困陳蔡間周公¶
<pb:KR4h0034_SBCK_034-2a>¶
下白屋天下稱其賢¶
鴛鴦自用親不苦比翼連他人雖同盟骨肉天性然周¶
公穆康叔管蔡則流言子臧讓千乘季札慕其賢¶
　　　　豫章行苦相篇　傅　玄¶
苦相身爲女卑陋難再陳兒男(一作/男兒)當門戸墮地自生¶
神雄心志四海萬里望風塵女育無欣愛不爲家所珍¶
長大逃深室藏頭羞見人無涙適他鄉忽如雨絶雲低¶
頭和顔色素齒結朱脣跪拜無復數婢妾如嚴賓情合¶
同雲漢葵藿仰陽春心乖甚水火百惡集其身玉顔隨¶
年變丈夫多好新㫺爲形與影今爲胡與秦胡秦時相¶
見一絶踰參辰¶
<pb:KR4h0034_SBCK_034-2b>¶
　　　　豫章行　陸　機¶
汎舟清川渚遥望高(一作/南)山隂川陸殊途(一作/塗)軌懿親¶
將遠尋三荆歡同株四鳥悲異林樂㑹良自古悼别豈¶
獨今寄世將幾何日昃無停隂前路旣已多後途隨年¶
侵促促薄暮景亹亹鮮克禁曷爲復以兹曾是懐苦心¶
逺節嬰物淺近情能不深行矣保嘉福景絶繼以音¶
　　　　同前　謝靈運¶
短生旅長世&KR0074;覺白日欹覽鏡睨頽容&KR0160;顔豈久期苟¶
無𢌞戈術坐觀落崦嵫¶
　　　　同前　謝惠連¶
軒帆遡遥路薄送瞰遐江舟車理殊緬密友將逺從九¶
<pb:KR4h0034_SBCK_034-3a>¶
里樂同潤二&KR0160;念分峰集歡豈今發離歎自古鍾促生¶
靡緩期迅景無遲蹤緇髪廹多素憔悴謝&KR0160;䒠婉娩寡¶
畱晷窈窕閉淹龍如何阻行止憤慍結心胸旣微達者¶
度歡戚誰能封願子保淑愼良訊代徽容¶
　　　　同前　沈　約¶
燕陵平而遠易河清且駛一見塵波阻臨途引征思𩀱¶
劒愛匣同孤鸞悲影異宴言誠易纂清謌信難嗣臥聞¶
夕鍾急坐閲朝光亟往歡墜壯心來戚滿衰志殂芳無¶
再馥淪灰定還熾夏臺尚可&KR0111;榮辱亦奚事愧微曠士¶
節徒感鄙生餌勞哉納辰和地遠託聲寄¶
　　　　同前　嶭道衡¶
<pb:KR4h0034_SBCK_034-3b>¶
江南地遠接閩甌東山英妙屢經遊前瞻疊障千重阻¶
却帶驚湍萬里流楓葉朝飛向京洛文魚夜過歷吳洲¶
君行遠度茱茰嶺妾住長依朙月樓樓中愁思不開嚬¶
始復臨牕望早春鴛鴦水上萍初合鳴鶴園中花倂新¶
空憶常時&KR0641;枕處無復前日畫睂人照骨金環誰用許¶
見膽朙鏡自生塵蕩子從來好畱滯況復關山遠迢遞¶
當學織女嫁牽牛莫學姮娥叛夫壻偏訝思君無限極¶
欲罷欲&KR0111;還復憶願作王母三青鳥飛來飛去傳消息¶
豐城𩀱劒㫺曾離經年累月復相隨不畏將軍成久别¶
只恐封侯心㪅移¶
　　　　同前　李　白¶
<pb:KR4h0034_SBCK_034-4a>¶
胡風吹代馬(一作燕人/攢赤月)北擁魯陽關吳兵照海雪西討¶
何時還半渡上遼津黃雲慘無顔老母與子别呼天野¶
草間白馬(一作/百鳥)繞旌旗悲鳴相追攀白楊秋月苦早落¶
豫章山本爲休朙人斬虜素不閑豈惜戰鬬死爲君掃¶
兇頑精感石没羽豈亾憚險艱樓船若鯨飛波蕩落星¶
灣此曲不可奏三軍鬢成斑¶
　　　　董逃行五解　古　辭¶
　　　　　崔豹古今注曰董逃歌後漢游童所作也¶
　　　　　終有董卓作亂卒以逃亾後人習之爲歌¶
　　　　　章樂府奏之以爲儆誡焉後漢書五行志¶
　　　　　曰靈帝中平中京都歌曰承樂世董逃遊¶
<pb:KR4h0034_SBCK_034-4b>¶
　　　　　四郭董逃蒙天恩董逃帶金紫董逃行謝¶
　　　　　恩董逃整車騎董逃垂欲發董逃與中辭¶
　　　　　董逃出西門董逃瞻宮殿董逃望京城董¶
　　　　　逃日夜絶董逃心摧傷董逃案董謂董卓¶
　　　　　也言欲(一作/雖)跋扈縱有殘㬥終歸逃竄至¶
　　　　　於滅族也風俗通曰卓以董逃之歌主爲¶
　　　　　已發太禁絶之楊孚董卓傳曰卓改董逃¶
　　　　　爲董安樂府解題曰古詞云吾欲上謁從¶
　　　　　高山山頭危險大難言言五岳之上皆以¶
　　　　　黄金爲宮闕而多靈獸仙草可以求長生¶
　　　　　不死之術令天神擁護君上以壽考也若¶
<pb:KR4h0034_SBCK_034-5a>¶
　　　　　陸機和風習習薄林謝靈運春虹&KR0652;彩銀¶
　　　　　河但言節物芳&KR0160;可及時行樂無使徂齡¶
　　　　　坐徙而已晉傅玄有歴九秋篇十二章具¶
　　　　　叙夫婦别離之思亦題云董逃行未詳¶
吾欲上謁從高山山頭危嶮大難言遥望五嶽端黄金¶
爲闕班璘但見芝草葉落紛紛(一/觧)百鳥集來如烟山獸¶
紛綸麟辟邪其端鵾雞聲鳴但見山獸援戲相拘攀(二/觧)¶
小復前行玉堂未心懷流還傳教出門來門外人何求¶
所言欲從聖道求一得命延(三/解)教敇凡吏受言採取神¶
藥若木端白兔長跪擣藥蝦蟇丸奉上陛下一玉柈服¶
此藥可得神仙(四/觧)服爾神藥莫不歡喜陛下長生老壽¶
<pb:KR4h0034_SBCK_034-5b>¶
四面肅肅稽首天神擁䕶左右陛下長與天相保守(五/解)¶
　　　　董逃行歴九秋篇　傅　玄¶
歴九秋兮三春遺貴客兮遠賔顧多君心所親乃命妙¶
妓才人炳若日月星辰(其/一)序金罍兮玉觴賓主遞起寫¶
行杯若飛電絶光交觴接巵結裳慷慨歡笑萬方(其/二)奏¶
新詩兮夫君爛然虎變龍文渾如天地未分齊謳楚舞¶
紛紛歌聲上激青雲(其/三)窮八音兮異倫奇聲靡靡每新¶
微披素齒丹脣逸響飛薄梁塵精爽𦕈𦕈入神(其/四)坐咸¶
醉兮沾歡引樽促席臨軒進爵獻壽翻翻千秋要君一¶
言願愛不移若山(其/五)君恩愛兮不竭譬若朝日夕月此¶
景萬里不絶長保初醮結髪何憂坐胡越(其/六)攜弱手兮¶
<pb:KR4h0034_SBCK_034-6a>¶
金環上遊飛閣雲間穆若鴛鳯𩀱燕(一作/鸞)還幸蘭房自¶
安娛心樂意難原(其/七)樂既極兮多懷盛時忽逝若頽寒¶
暑革御景𢌞春榮隨風飄摧感物動心增哀(其/八)妾受命¶
兮孤虚男兒隨(一作/墮)地稱姝女弱難存若無骨肉至親¶
㪅疏奉事他人託軀(其/九)君如影兮隨形賤妾如水浮萍¶
朙月不能常盈誰能無根保榮良時冉冉代征(其/十)顧繡¶
領兮含暉皎日𢌞光則微朱&KR0160;忽示漸衰影欲捨形高¶
飛誰言往思可追(其十/一)薺與麥兮夏零蘭桂踐履(一作/霜)¶
逾馨禄命懸天難朙妾心結意丹青何憂君心中傾(其/十)¶
(二)¶
　　　　董逃行　陸　機¶
<pb:KR4h0034_SBCK_034-6b>¶
和風習習薄林柔條布葉垂隂鳴鳩拂羽相尋倉鶊階¶
喈弄音感時悼逝傷心日月相追周旋萬里儵忽幾年¶
人皆冉冉西遷盛時一往不還慷慨乖念悽然㫺為少¶
年無憂常怪秉燭夜遊翩翩宵征何求於今知此有由¶
但為老去年遒盛固有衰不疑長夜冥冥無期何不驅¶
馳及時聊樂永日自怡齎此遺情何之人生居世為安¶
豈若及時為驩世道多故萬端憂慮紛䥘交顔老行及¶
之長歎¶
　　　　同前　元　稹¶
董逃董逃董卓逃揩鏗戈甲聲勞嘈剜剜深臍脂熖熖¶
人皆數歎曰爾獨不憶年年取我身上膏膏銷骨盡烟¶
<pb:KR4h0034_SBCK_034-7a>¶
火死長安城中賊毛起城門四走公卿士走勸劉虞作¶
天子劉虞不敢作天子曹瞞簒亂從此始董逃董逃人¶
莫喜勝負翻(一作/相)環相枕倚縫綴難成裁破易何況曲¶
針不能伸巧指欲學裁縫須准擬¶
　　　　同前　張　籍¶
洛陽城頭火曈曈亂兵燒我天子宫宫城南面有深山¶
盡將老㓜藏其間重巖為屋橡為食丁男夜行&KR0049;消息¶
聞道官軍猶掠人舊里如今歸未得董逃行漢家幾時¶
重太平¶
　　　　相逢行　古　辭¶
　　　　　一曰相逢狹路間行亦曰長安有狹斜行¶
<pb:KR4h0034_SBCK_034-7b>¶
　　　　　樂府解題曰古詞文意與雞鳴曲同晉陸¶
　　　　　機長安狹斜行云伊洛有岐路岐路交朱¶
　　　　　輪則言世路險狹邪僻正直之士無所措¶
　　　　　手足矣唐李賀有難忘曲亦出於此¶
相逢狹路間道隘不容車不知何年少夾轂問君家君¶
家誠易知易知復難&KR0111;黄金為君門白玉為君堂堂上¶
置樽酒作使邯鄲倡中庭生桂樹&KR0160;燈何煌煌兄弟兩¶
三人中子為侍郎五日一來歸道上自生光黄金絡馬¶
頭觀者盈道𠊓入門時左顧但見𩀱鴛鴦鴛鴦七十二¶
羅列自成行音聲何噰噰鶴鳴東西廂大婦織綺羅中¶
婦織流黄小婦無所為挾瑟上高堂丈人且安坐調絲¶
<pb:KR4h0034_SBCK_034-8a>¶
方未央(一作調絲/未遽央)¶
　　　　　　右一曲晉樂所奏¶
　　　　同前　謝惠連¶
行行即長道道長息班草邂逅賞心人與我傾懷抱夷¶
世信難值憂來傷人平生不可保陽&KR0160;與春渥隂柯長¶
秋槁心慨榮去速情苦憂來早日&KR0160;難久居憂來傷人¶
諄諄亦至老親黨近䘏庇昵君不常好九族悲素䨷三¶
良怨黄鳥邇來白即頳憂來傷人近繬㓗必造水流理¶
就溼火炎同歸燥賞契少能諧斷金斷可寳千計莫適¶
從萬端信紛繞巢林宜擇木結友使心曉心曉形迹略¶
略邇誰能了相逢既若舊憂來傷人片言代紵縞¶
<pb:KR4h0034_SBCK_034-8b>¶
　　　　同前　張　率¶
相逢夕隂街獨趨尚冠里高門既如一甲第復相似憑¶
軾日欲昬何處訪公子公子之所抂所抂良易知青樓¶
出上路漸臺臨曲池堂上撫流徽雷罇朝夕施橘柚分¶
&KR0160;實朱火燎金枝兄弟兩三人冠珮(一作/佩)紛陸離朝從¶
禁中出車騎竝驅馳金鞍馬腦勒聚觀路𠊓兒入門一¶
顧望鳧鵠有雄雌雄雌各數千相鳴戲羽儀竝抂東西¶
立羣次何離離大婦剌方領中婦抱嬰兒小婦尚嬌稚¶
端坐吹參差丈人無遽起神鳳且來儀¶
　　　　同前　崔　顥¶
妾年初二八家住洛橋頭玉户臨馳道朱門近御溝使¶
<pb:KR4h0034_SBCK_034-9a>¶
君何假問夫壻大長秋女弟新承寵諸兄近拜侯春生¶
百子殿花發(一作/開)五城樓出入千門裏年年樂未休¶
　　　　同前二首　李　白¶
朝騎五花馬謁帝出銀臺秀色誰家子雲車(一作/中)珠箔¶
開金鞭遥指㸃玉勒近遲囘夾轂相借問疑(一作/知)從天¶
上來憐腸愁欲斷斜日復相催下車何輕盈飄然似落¶
梅邀入青綺門當歌共銜杯(一作嬌羞初解/珮語笑共銜杯)銜杯映歌¶
扇似月雲中見相見不相親不如不相見相見情已深¶
未語可知心胡為守空閨孤眠愁錦衾錦衾與羅幃纒¶
綿會有時春風正澹蕩𦱤雨來何遲(一作春風正紏/結青鳥來何遲)願¶
因三青鳥㪅報長相思光景不待人須&KR0119;髮成絲當年¶
<pb:KR4h0034_SBCK_034-9b>¶
失行樂老去徒傷悲持此道密意無令曠佳期¶
相逢紅塵内高揖黄金鞭萬户垂楊裏君家阿那邊¶
　　　　同前　韋應物¶
二十登漢朝英聲邁今古適從東方來又欲謁朙主猶¶
酣新豐酒尚帶灞陵雨邂逅兩相逢别來間寒暑寜知¶
白日晚暫向花間語忽聞長樂鍾走馬東西去¶
　　　　相逢狹路間　孔　欣¶
相逢狹路間道狹正踟蹰如何不羣士行吟戲路衢輟¶
歩相與言君行欲焉如淳朴久已凋榮利迭相驅流落¶
尚風波人情多遷渝勢集堂必滿運去庭亦虚競趨嘗¶
不暇誰肯眷桑樞無為肆獨往只將困淪胥未若及初¶
<pb:KR4h0034_SBCK_034-10a>¶
九攜手歸田廬躬耕東山畔樂道詠玄書狹路安足遊¶
方外可寄娛¶
　　　　同前　梁昭朙太子¶
京&KR0160;有曲巷曲曲不通輿道逢一俠客縁路問君居君¶
居抂城北可尋復易知朱門間皓壁刻桷映晨離階植¶
若&KR0160;草光影逐飈移輕幰委四屋蘭膏然百枝長子飾¶
青紫中子任以貲小子始總&KR0641;方作啼弄兒三子俱入¶
門赫奕盛羽儀&KR0160;驑服衡轡白玉鏤鞿羈容止同規矩¶
賓從盡恭卑雅鄭時間作孤竹乍參差雲飛離水㝛弄¶
吭滿青池懽樂無終極流目豈知疲門下非毛遂坐上¶
盡英奇大婦成貝錦中婦飾粉絁小婦獨無事理曲歩¶
<pb:KR4h0034_SBCK_034-10b>¶
簷垂丈人暫徙倚行使流風吹¶
　　　　同前　沈　約¶
相逢洛陽道繫聲流水車路逢輕薄子竚立問君家君¶
家誠易知易知復易憶龍馬滿街衢飛葢交門側大子¶
萬户侯中子飛而食小子始從官朝夕溫省直三子俱¶
入門赫奕多羽翼若若青組紆烟烟金璫色大婦繞梁¶
歌中婦𢌞文織小婦獨無事閉户聊且即緑綺試一彈¶
玄鶴方𡔷翼¶
　　　　同前　劉　孺¶
送君追遐路路狹曖朝雰三危上蔽日九折杳連雲枝¶
交幰不見聽靜吹纔聞豈伊歎道遠亦廼泣塗分況茲¶
<pb:KR4h0034_SBCK_034-11a>¶
别親愛情念切離羣¶
　　　　同前　劉　遵¶
春晚駕香車交輪礙狹斜所恐惟風入疑傷歩揺花含¶
羞隱年少何因問妾家青樓臨上路相期覺路賖¶
　　　　同前　隋李德林¶
天衢號九經冠葢&KR0106;縱横忽逢懐剌客相尋欲逐名我¶
住河陽浦開門望帝城金臺逺猶出玉觀夜&KR0106;朙筵羞¶
太官膳酒釀歩兵營懸牀接髙士隔帳授諸生流水琴¶
前韻飛塵歌後輕大子難為弟中子難為兄小子輕財¶
利實見陶朱情龍軒照人轉驥馬噓天朙入門俱有說¶
至道勝金籝出門㑹親友天官奏德星大婦訓端木中¶
<pb:KR4h0034_SBCK_034-11b>¶
婦誨劉靈小婦南山下擊缶和秦筝羣賔莫有戲燈來¶
告絶纓¶
樂府詩集巻第三十四(終)東吳毛晉訂正¶
<pb:KR4h0034_SBCK_034-12a>¶
