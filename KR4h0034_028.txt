# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:54.470374
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0332-028樂府詩集-卷第二十八.
<pb:KR4h0034_SBCK_028-1a>¶
樂府詩集巻第二十八¶
　　　　　　　太原　郭茂倩　編次¶
　　相和歌辭¶
　　　相和曲下¶
　　　　雞鳴　古　辭¶
　　　　　樂府解題曰古詞云雞鳴髙樹巔狗吠深¶
　　　　　宮中初言天下方太平蕩子何所之次言¶
　　　　　黄金為門白玉為堂置酒作倡樂為樂終¶
　　　　　言桃傷而李仆喻兄弟當相為表裏兄弟¶
　　　　　三人近侍榮耀道路與相逢狹路間行同¶
　　　　　若梁劉孝威雞鳴篇但詠雞而已又有雞¶
<pb:KR4h0034_SBCK_028-1b>¶
　　　　　鳴髙樹巔晨雞髙樹鳴皆出扵此¶
雞鳴髙樹巔狗吠深宮中蕩子何所之天下方太平刑¶
法非所貸柔協正亂名黄金爲君門璧(一作/碧)玉爲軒闌¶
堂上有𩀱樽酒作使邯鄲倡劉玉碧青甓後出郭門王¶
舍後有方池池中𩀱鴛鴦鴛鴦七十二羅列自成行鳴¶
聲何啾啾聞我殿東廂兄弟四五人皆爲侍中郎五日¶
一時來觀者滿路𠊓黄金絡馬頭熲熲何煌煌桃生露¶
井上李樹生桃𠊓蟲來齧桃根李樹代桃殭樹木身相¶
代兄弟還相㤀¶
　　　　　　右一曲魏晉樂所奏¶
　　　　雞鳴篇　劉孝威¶
<pb:KR4h0034_SBCK_028-2a>¶
塒雞識將曙長鳴髙樹巔啄葉疑彰羽排花彊欲前意¶
氣多驚舉飄颺獨無侶陳思助鬭協狸膏郈昭妬敵安¶
金距丹山可愛有鳳凰金門飛舞有鴛鴦何如五德美¶
豈勝千里翔¶
　　　　雞鳴高樹巔　梁簡文帝¶
碧玉好名倡夫壻侍中郎桃花全覆井金門半隐堂時¶
欣一來下復比𩀱鴛鴦雞鳴天尚早東烏定未光¶
　　　　晨雞髙樹鳴　張正見¶
晨雞振翮鳴出逈擅奇聲蜀郡隨金馬天津應玉衡摧¶
冠驗逺石擊火出連營争棲斜揭暮解翼横飛度試飲¶
淮南藥翻上仙都樹枝低且候潮葉淺還承露承露觸¶
<pb:KR4h0034_SBCK_028-2b>¶
嚴霜葉淺伺朝陽不見猜羣怯寳劒勇戰出花埸當損¶
黄金距誰論白玉璫豈知長鳴逢晉帝恃氣遇周王流¶
名說魯國分影入陳倉不復愁符朗猶能感孟嘗¶
　　　　烏生　古　辭¶
　　　　　一曰烏生八九子樂府解題曰古辭云烏¶
　　　　　生八九子端坐秦氏桂樹間言烏母子本¶
　　　　　在南山巖䂖間而來為秦氏彈丸所殺白¶
　　　　　鹿枉苑中人得以為脯黄鵠摩天鯉抂深¶
　　　　　淵人得而烹煮之則夀命各有定分死生¶
　　　　　何歎(一作/待)前後也若梁劉孝威城上烏一¶
　　　　　年生九雛但詠烏而已又有城上烏葢出¶
<pb:KR4h0034_SBCK_028-3a>¶
　　　　　扵此¶
烏生八九子端坐秦氏桂樹間唶我秦氏家有遊遨蕩¶
子工用睢陽彊蘇合彈左手持彊彈兩丸出入烏東西¶
唶我一丸即發中烏身烏死魂魄飛揚上天阿母生烏¶
子時乃在南山巖石間唶我人民安知烏子處蹊徑窈¶
窕安從通白鹿乃在上林西苑中射工尚復得白鹿脯¶
唶我黄鵠摩天極髙飛後宮尚復得烹煑之鯉魚乃在¶
洛水深淵中釣鈎尚得鯉魚口唶我人民生各各有夀¶
命死生何湏復道前後¶
　　　　　　右一曲魏晉樂所奏¶
　　　　烏生八九子　劉孝威¶
<pb:KR4h0034_SBCK_028-3b>¶
城上烏一年生九雛枝輕巢本狹風多葉早枯氄毛不¶
自煖張翼彊相呼金柝嚴兮翠樓肅蜃壁光兮椒泥馥¶
虞機衡網不得猜鷹&KR0743;隼搏無由逐永願共棲曽氏冠¶
同瑞周王屋莫啼城上寒猶賢野間㝛羽成翮備各西¶
東丁年賦命有窮通不見髙飛帝輦側逺託日輪中(一/作)¶
(終)尚逢王吉箭猶嬰夏羿弓豈知變彩救燕質入夢祚¶
昭公畱聲表師退集幕示營空靈&KR0279;已鑄像流蘇時候¶
風¶
　　　　城上烏　吳　均¶
焉焉城上烏翩翩尾畢逋凡生八九子夜夜啼相呼質¶
微知慮少體賤毛衣麄陛下三萬嵗臣至執金吾¶
<pb:KR4h0034_SBCK_028-4a>¶
　　　　同前　朱　超¶
朝飛集帝城猶帶夜啼聲近日毛雖煖聞弦心尚驚¶
　　　　平陵東　古　辭¶
　　　　　崔豹古今注曰平陵東漢翟義門人所作¶
　　　　　也樂府解題曰義丞相方進之少子字文¶
　　　　　仲為東郡太守以王莽方簒漢舉兵誅之¶
　　　　　不克見害門人作歌以怨之也¶
平陵東松柏桐不知何人刦義公刦義公在髙堂下交¶
錢百萬兩走馬兩走馬亦誠難顧見追吏心中惻心中¶
惻血出漉歸告我家賣黄犢¶
　　　　　　右一曲魏晉樂所奏¶
<pb:KR4h0034_SBCK_028-4b>¶
　　　　同前　曹　植¶
閶闔開天衢通被我羽衣乘飛龍乘飛龍與仙期東上¶
蓬萊採靈芝靈芝採之可服食年若王父無終極¶
　　　　陌上桑(三解)古　辭¶
　　　　　一曰豔歌羅敷行古今樂録曰陌上桑歌¶
　　　　　瑟調古辭豔歌羅敷行日出東南隅篇崔¶
　　　　　豹古今注曰陌上桑者出秦氏女子秦氏¶
　　　　　邯鄲人有女名羅敷為邑人千乘王仁妻¶
　　　　　王仁後為趙王家令羅敷出採桑於陌上¶
　　　　　趙王登臺見而悦之因置酒欲奪焉羅敷¶
　　　　　巧彈筝乃作陌上桑之歌以自朙趙王乃¶
<pb:KR4h0034_SBCK_028-5a>¶
　　　　　止樂府解題曰古辭言羅敷採桑為使君¶
　　　　　所邀盛誇其夫為侍中郎以拒之與前說¶
　　　　　不同若陸機扶桑升朝暉但歌美人好合¶
　　　　　與古詞始同而末異又有採桑亦出扵此¶
日出東南隅照我秦氏樓秦氏有好女自名為羅敷羅¶
敷憙蠶桑採桑城南隅青絲為籠係桂枝為籠鈎頭上¶
倭墮髻耳中朙月珠緗綺為下帬紫綺為上襦行者見¶
羅敷下擔捋髭鬚少年見羅敷脫㡌著帩頭耕者㤀其¶
犁鋤者㤀其鋤來歸相怒怨但坐觀羅敷(一/解)使君從南¶
來五馬立踟蹰使君遣吏往問是誰家姝秦氏有好女¶
自名為羅敷羅敷年㡬何二十尚不足十五頗有餘使¶
<pb:KR4h0034_SBCK_028-5b>¶
君謝羅敷寧可共載不羅敷前置辭使君一何愚使君¶
自有婦羅敷自有夫(二/解)東方千餘騎夫壻居上頭何用¶
識夫壻白馬從驪駒青絲繫馬尾黄金絡馬頭腰中鹿¶
盧劒可直千萬餘十五府小史二十朝大夫三十侍中¶
郎四十專城居為人㓗白晢鬑鬑頗有鬚盈盈公府歩¶
冉冉府中趨坐中數千人皆言夫壻殊(三解前有豔/歌曲後有趨)¶
　　　　　　右一曲魏晉樂所奏¶
　　　　同前　楚辭鈔¶
今有人山之阿被服薜荔帶女蘿既含睇又宜咲子戀¶
慕予善窈窕乗赤豹從文貍辛夷車駕結桂旗被石蘭¶
帶杜衡折芳拔荃遺所思處幽室終不見天路險艱獨¶
<pb:KR4h0034_SBCK_028-6a>¶
後來表獨立山之上雲何容容而抂下杳冥冥羌晝晦¶
東風飄颻神靈雨風瑟瑟木櫌櫌思念公子徒以憂¶
　　　　同前　魏武帝¶
駕虹蜺乗赤雲登彼九疑歴玉門濟天漢至崑崙見西¶
王母謁東君交赤松及羡門受要祕道愛精神食芝英¶
飲醴泉拄杖桂枝佩秋蘭絶人事遊渾元若疾風遊歘¶
飄飄(一作/颻)景未移行數千夀如南山不㤀愆¶
　　　　同前　魏文帝¶
棄故鄉離室宅逺從軍旅萬里客披荆棘求阡陌側足¶
獨窘步路局苲虎豹嘷動雞驚禽失羣鳴相索登南山¶
奈何蹈盤石樹木叢生鬱差錯寢蒿草䕃松栢涕泣雨¶
<pb:KR4h0034_SBCK_028-6b>¶
面霑枕席伴旅單稍稍日零落惆悵竊自憐相痛惜¶
　　　　　　右三曲晉樂所奏¶
　　　　同前　吳　均¶
嫋嫋陌上桑䕃陌復垂塘長條映白日細葉隠鸝黄蠶¶
飢妾復思拭淚且提筐故人寜知此(一作故人/去如此)離恨煎¶
人腸¶
　　　　同前　王臺卿¶
令月開和景處處動春心挂筐須葉滿息倦重枝隂¶
　　　　同前　王　筠¶
人傳陌上桑未曉已含光重重相䕃映軟軟(一作/軟弱)自芬¶
芳秋胡始停馬羅敷未滿筐春蠶朝已伏安得久彷徨¶
<pb:KR4h0034_SBCK_028-7a>¶
　　　　同前　亾名氏¶
日出秦樓朙條垂露尚盈蠶飢心自急開奩妝不成¶
　　　　同前　李　白¶
美女渭橋東(一作美女/緗綺衣)春還事蠶作五馬如飛龍(一作/五馬)¶
(飛如/花)青絲結金絡不知誰家子調笑來相謔妾本秦羅¶
敷玉顔豔名都緑條映素手採桑向城隅使君且不顧¶
况復論秋胡寒螿愛碧草鳴鳳棲青梧託心自有處但¶
恠𠊓人愚徒令白日暮髙駕空踟蹰¶
　　　　同前　常　建¶
翳翳陌上桑南枝交北堂美人金梯出素手自提筐非¶
但畏蠶飢盈盈嬌路𠊓¶
<pb:KR4h0034_SBCK_028-7b>¶
　　　　同前　陸龜䝉¶
皓齒還如貝色(一作/光)含長睂亦似烟&KR0160;貼(一作/帖)鄰娃盡¶
著繡襠襦獨自提筐採蠶葉¶
　　　　採桑　鮑　照¶
季春梅始落工女事蠶作採桑淇洧間還戲上宫閣早¶
蒲時結隂晚篁(一作/竹)初解籜靄靄霧滿閨融融景盈幕¶
乳燕逐草蟲巢蜂拾花藥是節最暄妍佳服又新爍欽¶
歎對囘塗揚歌弄場藿抽琴試紓思薦佩果成託承君¶
郢中美服義久心諾衞風古愉艶鄭俗舊浮薄靈願悲¶
渡湘宓賦笑&KR1481;(一作/景)落盛朙難重來淵意為誰涸君其¶
且調弦桂酒妾行酌¶
<pb:KR4h0034_SBCK_028-8a>¶
　　　　同前　梁簡文帝¶
春色映空來先發院邉梅細萍重疊長新花歴亂開連¶
珂往淇上接幰至叢臺叢臺可憐妾當牕望飛蝶忌趺¶
行衫領熨斗成褫襵寄語採桑伴訝今春日短枝髙攀¶
不及葉細籠難滿¶
　　　　同前　姚　翻¶
雁還髙桺北春歸洛水南日照茱茰領風揺翡翠篸桑¶
間視欲暮閨裏遽飢蠶相思君助取相望妾那堪¶
　　　　同前　吳　均¶
賤妾思不堪採桑渭城南帶減連枝繡髪亂鳳鳳篸花¶
舞依長薄蛾飛愛緑潭無由報君信流涕向春蠶¶
<pb:KR4h0034_SBCK_028-8b>¶
　　　　同前　劉　邈¶
倡妾不勝愁結束下青樓逐伴西城路相攜南陌頭葉¶
盡時移樹枝髙乍(一作/任)易鈎絲繩提(一作/掛)且脱金籠寫¶
仍收蠶飢日欲暮誰為使君畱¶
　　　　同前　沈君攸¶
南陌落光移蠶妾畏桑萎逐便牽低葉争多避小枝摘¶
駃籠行滿攀髙腕欲疲看金怯舉意求心自可知¶
　　　　同前　陳後主¶
春樓髻梳罷南陌競相隨去後花叢散風來香處移廣¶
袖承朝日長鬟礙聚枝柯新攀易斷葉嫩摘前萎採繁¶
鈎手弱微汗雜妝垂不應歸獨早堪為使君知¶
<pb:KR4h0034_SBCK_028-9a>¶
　　　　同前　張正見¶
春樓曙鳥驚蠶妾候初晴迎風金珥落向日玉釵朙徙¶
顧移籠影攀鈎動釧聲葉髙知手弱枝軟覺身輕人多¶
羞借問年少怯逢迎恐疑夫壻逺聊復答專城¶
　　　　同前　賀　徹¶
蠶妾出房櫳結伴類花䕺度水春衫緑映日晚妝紅釧¶
聲時動樹衣香自入風鈎長從枝曲葉盡細條空競採¶
須盈手争歸欲滿籠自憐公府歩誰與少年同¶
　　　　同前　傅　縡¶
羅敷試採桑出入城南𠊓綺裙映珠珥絲繩提玉筐度¶
身攀葉聚聳腕及枝長空勞使君問自有侍中郎¶
<pb:KR4h0034_SBCK_028-9b>¶
　　　　同前　郎大家宋氏¶
春來南雁歸日去西蠶逺妾思紛何極客遊殊未返¶
　　　　同前　劉希夷¶
楊桺送行人青青西入秦秦家採桑女樓上不勝春盈¶
盈灞水曲歩歩春芳緑紅臉耀朙珠絳脣含白玉囘首¶
渭橋東遥憐樹色同(一作春/色同)青絲嬌落日緗綺弄春風¶
攜籠長歎息逶迤戀春色看花若有情倚樹疑無力薄¶
暮思悠悠使君南陌頭相逢不相識歸去夢青樓¶
　　　　同前　李彦暐¶
採桑畏日髙不待春眠足攀條有餘愁那矜貌如玉千¶
金豈不贈五馬空躑躅何以變真性幽篁雪中緑¶
<pb:KR4h0034_SBCK_028-10a>¶
　　　　同前　王　建¶
鳥鳴桑葉間葉緑條復柔攀看去手近放下長長鈎黄¶
花葢野田白馬少年遊所念豈囘顧良人在髙樓¶
　　　　豔歌行　傅　玄¶
日出東南隅照我秦氏樓秦氏有好女自字為羅敷首¶
戴金翠飾耳綴朙月珠白素為下裾丹霞為上襦一顧¶
傾朝市再顧國為虛問女居安抂堂抂城南居青樓臨¶
大巷幽門結重樞使君自南來駟馬立踟蹰遣吏謝賢¶
女豈可同行車斯女長跪對使君言何殊使君自有婦¶
賤妾有鄙夫天地正厥位願君改其圗¶
　　　　同前　張正見¶
<pb:KR4h0034_SBCK_028-10b>¶
城隅上朝日斜暉照杏梁併巻茱茰帳争移翡翠牀縈¶
鬟聊向牖拂鏡且調妝裁金作小靨㪚麝起微黄二八¶
秦樓婦三十侍中郎執㦸超丹地豐貂入建章未安文¶
史閣獨結少年場彎弧貫葉影學劒動星芒翠葢飛城¶
曲金鞍横道𠊓調鷹向新市彈雀往睢陽行行稍有極¶
暮暮歸蘭房前瞻富羅綺左顧足鴛鴦蓮舒千葉氣燈¶
吐百枝光滿酌胡姬酒多燒荀令香不學幽閨妾生離¶
怨採桑¶
　　　　羅敷行　簫子範¶
城南日半上微歩弄妖姿含情動燕俗顧景笑齊睂不¶
愛柔桑盡還憶畏蠶飢春風若有顧惟願落花遲¶
<pb:KR4h0034_SBCK_028-11a>¶
　　　　同前　顧野王¶
東隅麗春日南陌採桑時樓中結梳罷提筐候早期風¶
輕鶯韻緩霜灑落花遲五馬光長陌千騎絡青絲使君¶
徒遣信賤妾畏蠶飢¶
　　　　同前　髙　允¶
邑中有好女姓秦字羅敷巧笑美囘盼鬢髮復凝膚脚¶
著花文屨耳穿朙月珠頭作墮馬髻倒枕象牙梳姌姌¶
善趍歩襜襜曵長&KR0322;王侯為之顧駟馬自踟蹰¶
　　　　日出東南隅行　陸　機¶
扶桑升朝暉照此髙臺端髙臺多妖麗濬房出清顔淑¶
貌耀皎日惠心清且閒羙目揚玉澤蛾睂象翠翰鮮膚¶
<pb:KR4h0034_SBCK_028-11b>¶
一何潤秀色若可餐窈窕多容儀婉𡡾巧笑言莫春春¶
服成粲粲綺與紈金雀垂藻翹瓊佩結瑶璠方駕揚清¶
塵濯足洛水瀾藹藹風雲㑹佳人一何繁南崖充羅幕¶
北渚盈軿軒清川含藻景髙岸(一作/崖)被&KR0160;丹馥馥芳袖¶
揮泠泠纎指彈悲歌吐清響雅韻播幽蘭丹脣含九秋¶
妍迹凌七盤赴曲迅驚鴻蹈節如集鸞綺態隨顔變沈¶
姿無定源俯仰紛阿那顧歩咸可懽遺芳結飛飈浮景¶
映清湍冶容不足詠春遊良可歎¶
　　　　同前　謝靈運¶
栢梁冠南山桂宫燿北泉晨風拂幨幌朝日照閨軒美¶
人卧屏席懐蘭秀瑶璠皎㓗秋松氣淑徳春景暄¶
<pb:KR4h0034_SBCK_028-12a>¶
　　　　同前　沈　約¶
朝日出邯鄲照我叢臺端中有傾城豔顧景織羅紈延¶
軀似纎約遺視若囘瀾瑶莊映層綺金服炫彫欒幸有¶
同匡好西仕服秦官寳劒垂玉貝汗馬飾金鞍縈場類¶
轉雪逸控似騰鸞羅衣夕解帶玉&KR0107;暮垂冠¶
　　　　同前　張　率¶
朝日照屋梁夕月懸洞房專遽自稱豔獨囗伊覽光雖¶
資自然色誰能棄薄妝施著見朱粉㸃畫示赬黄含貝¶
開丹吻如羽發青陽金碧既簪珥綺縠復衣裳方領備¶
蟲彩曲裙雜鴛鴦手操獨繭緒脣凝脂燥黄¶
　　　　同前　蕭子顯¶
<pb:KR4h0034_SBCK_028-12b>¶
大朙上迢迢陽城射凌霄光照窻中婦絶世同阿嬌朙¶
鏡盤龍刻簪羽鳳凰雕逶迤梁家髻冉弱楚宫腰輕紈¶
雜重錦薄縠間飛綃三六前年暮四五今年朝蠶籠拾¶
芳翠桑陌採柔條出入東城里上下洛西橋忽逢車馬¶
客飛葢動襜軺單衣䑕毛織寳劒羊頭銷丈夫疲應對¶
從者輟衘鑣柱間徒脉脉垣上㡬翹翹女本西家㝛君¶
自上宮要漢馬三萬匹夫聓仕嫖姚鞶囊虎頭綬左珥¶
鳧盧貂横吹龍鍾管奏𡔷象牙簫十五張内侍十八賈¶
登朝皆笑顔郎老盡訝董公超¶
　　　　同前　陳後主¶
重輪上瑞暉西北照南威南威年二八開牖敞重闈當¶
<pb:KR4h0034_SBCK_028-13a>¶
壚送客去上苑逐春歸鬢下珠勝月窻前雲帶衣紅裙¶
結未解綠綺白難徽¶
　　　　同前　徐伯陽¶
朱城壁日起朱扉青樓含照本暉暉逺映陌上春桑葉¶
斜入秦家緗綺衣羅敷妝粉能佳麗鏡前新梳倭墮髻¶
圜籠裊裊挂青絲纎鈎冉冉勝丹桂蠶飢日晚蹔生愁¶
忽逢使君南陌頭五馬停珂遣借問𩀱臉含嬌特好羞¶
妾壻府中輕小史即今來往專城裏欲識東方千騎歸¶
靄靄日暮紅塵起¶
　　　　同前　殷　謀¶
秦樓出佳麗正值朝日光陌頭能駐馬花處復添香¶
<pb:KR4h0034_SBCK_028-13b>¶
　　　　同前　王　襃¶
曉星西北没朝日東南隅陽窻臨玉女蓮帳照金鋪鳳¶
樓稱獨立絶世良所無鏡懸四龍網枕畫七星圖銀鏤¶
朙光帶金地織成襦調絃大垂手歌曲鳳將雛採桑三¶
市路賣酒七條衢道逢五馬客夾轂來相趍将軍多事¶
蓺夫聓好形模髙箱照雲母壯馬飾當顱單衣火浣布¶
利劒水精珠自知心所愛仕宦執金吾飛甍彫翡翠繡¶
桷畫屠蘇銀燭附蟬映雞羽黄金歩揺動襜褕兄弟五¶
日時來歸髙車竟道生光輝名倡两行堂上起鴛鴦七¶
十階前飛少年任俠輕年月珠丸出彈遂難追¶
　　　　同前　盧思道¶
<pb:KR4h0034_SBCK_028-14a>¶
初月正如鈎懸光入綺樓中有可憐妾如恨亦如羞深¶
情出艶語密意滿横眸楚腰寜且細孫睂本未愁青玉¶
勿當取𩀱銀詎可(一作/肯)畱㑹待東方騎遥居最上頭¶
　　　　同前　蕭　撝¶
昬昬隱逺霧團團乘陣雲正值秦樓女含嬌酬使君¶
　　　　同前　李　白¶
日出東方隈似從地底來歷天又入海六龍所舍安抂¶
哉其始與終古不息(一作其行終/古不休息)人非元氣安能與之¶
久徘徊草不謝榮於春風木不怨落於秋天誰揮鞭䇿¶
驅四運萬物興歇皆自然羲和羲和汝奚汨没於荒淫¶
之波魯陽何德駐景揮戈逆道違天矯誣實多吾將囊¶
<pb:KR4h0034_SBCK_028-14b>¶
括大塊浩然與溟涬同科¶
　　　　同前　李　賀¶
白日下崑崙發光如舒絲徒照葵藿心不見遊子悲折¶
折黄河曲日從中央轉暘谷耳曽聞若木眼不見(一作/不可)¶
(見)奈何鑠石胡爲銷人羿彎弓屬矢那不中足令久不¶
得奔詎教晨光夕昬¶
樂府詩集巻第二十八(終)東吳毛晉訂正¶
