# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:56.263741
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 68
#+PROPERTY: FILE SB04n0332-068樂府詩集-卷第六十八.
<pb:KR4h0034_SBCK_068-1a>¶
樂府詩集卷第六十八¶
　　　　　　　太原　郭茂倩　編次¶
　　雜曲歌辭¶
　　　　浩歌　李　賀¶
　　　　　楚辭屈原九歌曰望美人兮不來臨風怳¶
　　　　　而浩歌浩大也¶
南風吹山作平地帝遣天呉移海水王母桃花千遍紅¶
彭祖巫咸㡬囘死靑毛驄馬參差錢嬌春楊桺含細(作/一)¶
(緗)烟筝人勸我金屈巵神血未凝身問誰不須浪飲(作/一)¶
(亂舞/不須)丁督護世上英雄本無主買絲繡作平原君有酒¶
唯澆趙州土漏催水咽玉蟾蜍衛娘髮薄不勝梳看(作/一)¶
<pb:KR4h0034_SBCK_068-1b>¶
(羞)見秋睂换深綠二十男兒那刺促¶
　　　　浩歌行　白居易¶
天長地久無終畢昨夜今朝又朙日鬢髮蒼浪牙齒疎¶
不覺身年四十七前去五十有㡬年把鏡照面心&KR0252;然¶
既無長繩繫白日又無大藥駐朱顔朱顔日漸不如故¶
靑史功名在何處欲畱年少待富貴富貴不來年少去¶
去復去兮如長河東流赴海無廻波賢愚貴賤同歸盡¶
北邙塜墓髙嵯峨古來(古今/一作)如此非獨我未死有酒且¶
酣歌顏囘短命伯夷餓我今所得亦已多功名富貴須¶
待命命若不来知(争/一作)奈何¶
　　　　歸去來引　張　熾¶
<pb:KR4h0034_SBCK_068-2a>¶
　　　　　晋書曰陶潛素簡貴不私事上官義熙初¶
　　　　　爲彭澤令郡遣督郵至縣吏白應束帶見¶
　　　　　之潛歎曰吾不能爲五斗米折腰拳拳事¶
　　　　　鄉里小兒即日解印綬去乃賦歸去來其¶
　　　　　辭曰歸去來兮田園將蕪胡不歸言人生¶
　　　　　㡬時不願富貴樂天知命故去之無疑也¶
歸去來歸期不可違相見故朙月浮雲共我歸¶
　　　　麗人曲　崔國輔¶
　　　　　樂府廣題曰劉向别錄云㫺有麗人善雅¶
　　　　　歌後因以名曲¶
紅顏稱絕代欲竝眞無侣獨有鏡中人由來自相許¶
<pb:KR4h0034_SBCK_068-2b>¶
　　　　麗人行　杜　甫¶
三月三日天氣新長安水邉多麗人態濃意遠淑且眞¶
肌理細膩骨肉勻繡(畫/一作)羅衣裳照&KR0448;春蹙金孔雀銀¶
麒麟頭上何所有翠微(爲/一作)㔩(一作)葉垂鬢脣背後何¶
所見珠壓腰衱穏稱身就中雲幕椒房親賜名大國虢¶
與秦紫駞之峰(珍/一作)出翠釜水精之盤行素鱗犀筯厭¶
飫久未下鸞刀縷切空紛綸黄門飛鞚不動塵御㕑絲¶
絡(駱驛/一作)送八珍簫&KR0540;(管/一作)哀吟感鬼神賔從雜遝實要¶
津後來鞍馬何逡廵當軒(道/一作)下馬入錦茵楊花雪落¶
覆白蘋靑鳥飛去銜紅巾炙手可熱勢(世/一作)絕倫愼莫¶
近(向/一作)前丞相嗔¶
<pb:KR4h0034_SBCK_068-3a>¶
　　　　望城行　王　融¶
金城十二重雲氣出表裏萬戸如不&KR0651;千門反相似車¶
馬若飛龍長衢無極已簫&KR0540;相逢迎信哉佳城市¶
　　　　東飛伯勞歌　古　辭¶
東飛伯勞西飛鷰黄姑織女時相見誰家兒女對門居¶
開顏發&KR0233;照里閭南牕北牖桂月光羅帷綺帳脂粉香¶
女兒年㡬十五六窈窕無雙顏如玉三春已&KR0448;花從風¶
空畱可憐誰與同¶
　　　　同前二首　梁簡文帝¶
翻階蛺蝶戀花情容&KR0160;飛鷰相逢迎誰家總&KR0641;歧路陰¶
裁紅㸃翠愁人心天牕綺井暖徘徊珠簾玉箧朙鏡臺¶
<pb:KR4h0034_SBCK_068-3b>¶
可憐年㡬十三四工歌巧舞入人意白日西落楊桺垂¶
含情弄態兩相知¶
西飛迷雀東羈雉倡樓秦女乍相隨誰家妖麗隣中止¶
輕妝薄粉光閭里網戸珠綴曲瓊鉤芳茵翠被香氣流¶
少年年㡬方三六含嬌聚態傾人目餘香落蕊坐相催¶
可憐絶世誰爲媒¶
　　　　同前　劉孝威¶
雙棲翡翠兩鴛鴦巫雲洛月乍相望誰家妖冶折花枝¶
衫長釧動任風吹金鋪玉鎖琉璃扉花鈿寳鏡織成衣¶
美人年㡬可十餘含羞騁笑斂風裾珠丸出弹不可追¶
空畱可憐持與誰¶
<pb:KR4h0034_SBCK_068-4a>¶
　　　　同前　陳後主¶
池側鴛鴦春日鸎綠珠絳樹相逢迎誰家佳麗過淇上¶
翠&KR0107;綺袖波中漾雕軒繡戸花&KR0106;發珠簾玉砌移朙月¶
年時二七猶未笄轉顧流眄鬟鬢低風飛蕊落將何故¶
可惜可憐空擲度¶
　　　　同前　陸　瑜¶
西王靑鳥秦女鸞姮娥婺女慣相看誰家玉顏窺上路¶
粉色衣香雜風度九重樓檻芙蓉&KR0160;四隣照鏡菱茭花¶
新妝年㡬纔三五隱幔藏羞臨網戸然香氣歇不飛烟¶
空畱可憐年一年¶
　　　　同前　江　總¶
<pb:KR4h0034_SBCK_068-4b>¶
南飛烏鵲北飛鴻弄玉蘭香時㑹同誰家可憐出牕牖¶
春心百&KR0442;勝楊桺銀牀金屋挂流蘇寳鏡玉&KR0107;横珊瑚¶
年時二八新紅臉宜笑宜歌羞㪅斂風花一去杳不歸¶
秪爲無雙惜舞衣¶
　　　　同前　辛徳源¶
合歡芳樹連理枝荆王神女乍相随誰家妖&KR0233;蕩輕舟¶
含嬌轉眄騁風流犀栧蘭橈翠羽葢雲羅霧縠蓮花帶¶
女兒年㡬十六七玉面新妝映朝日落花從風俄度春¶
空畱可憐何處新¶
　　　　同前　張柬之¶
靑田白鶴丹山鳳婺女姮娥兩相送誰家絶世綺帳前¶
<pb:KR4h0034_SBCK_068-5a>¶
&KR0233;粉芳脂映寳鈿窈窕玉堂褰翠幕參差繡戸懸珠箔¶
絕世三五愛紅妝冶袖長裾蘭麝香春去花枝俄易改¶
可歎年光不相待¶
　　　　同前　李　嶠¶
傳書靑鳥迎簫鳯巫嶺荆臺數通夢誰家窈窕住園樓¶
五馬千金照陌頭羅裙(裾/一作)玉珮當軒出㸃翠施紅競¶
春日佳人二八盛舞歌羞將百萬呈雙娥庭前芳樹朝¶
夕改空駐妍&KR0160;欲誰待¶
　　　　同前　李　暇¶
秦王龍劒燕后琴&KR0226;瑚寳匣鏤雙心誰家女兒抱香枕¶
開衾滅燭願侍寢瓊牕半上金縷幬輕羅隱面不障羞¶
<pb:KR4h0034_SBCK_068-5b>¶
靑綺幃中坐相憶紅羅鏡裏見愁色簷花照月鸎對棲¶
空將可憐暗中啼¶
　　　　鳴雁行　鮑　照¶
　　　　　衛匏有苦葉詩曰雝雝鳴雁旭日始旦鄭¶
　　　　　康成云雁者隨陽而處似婦人從夫故昏¶
　　　　　禮用焉雝雝聲和也鳴雁行葢出於此¶
雝雝鳴雁鳴正旦齊行命侣入雲漢中夜相失羣離亂¶
畱連徘徊不忍&KR0652;憔悴容儀君不知辛苦霜雪(風霜/一作)亦¶
何爲¶
　　　　同前　李元操¶
聽琴旋蔡子張羅避翟公夕㝛寒林上朝飛空井中既¶
<pb:KR4h0034_SBCK_068-6a>¶
竝&KR0007;雲曲復變海魚風一報黄苑惠還遊萬嵗宫¶
　　　　同前　李　白¶
胡雁鳴辭燕山昨發委羽朝度關一一銜蘆枝南飛&KR0652;¶
落天地間連行接翼往復還客居烟波寄湘呉凌霜觸¶
雪毛體枯畏逢矰繳驚相呼聞&KR0076;虚墜良可吁君㪅彈¶
射何爲乎¶
　　　　同前　韓　愈¶
嗷嗷鳴雁鳴且飛竆秋南去春北歸去寒就暖識所處¶
(依/一作)天長地闊棲息稀風霜酸苦稻梁微羽毛摧落身¶
不肥徘徊反顧羣侣違哀鳴欲下洲(淵/一作)渚非江南水¶
闊朝(朔/一作)雲多草長沙軟無網羅閒飛静集鳴相和違¶
<pb:KR4h0034_SBCK_068-6b>¶
憂懐息(惠/一作)性匪他凌風一舉君謂何¶
　　　　同前　鮑　溶¶
七月朔方雁心苦聯影翻空落南土八月江南陰復晴¶
浮雲繞天難夜行羽翼勞痛心虚驚一聲相呼百處鳴¶
楚童夜㝛烟波側沙上布羅連草色月闇風悲欲下天¶
不知何處容棲息楚童胡爲傷我神爾不曾作遠行人¶
江南羽族本不少寧得網羅此客鳥¶
　　　　同前　陸龜蒙¶
朔風動地來吹起沙上聲閨中有&KR0065;思玉筯此時横莫¶
怕兒女恨主人烹不鳴¶
　　　　晨風行　王　循¶
<pb:KR4h0034_SBCK_068-7a>¶
　　　　　晨風本秦詩也晨風詩曰鴥彼晨風鬱彼¶
　　　　　北林傳曰鴥疾飛貌晨風鸇也言穆公招¶
　　　　　賢人賢人往之疾如晨風之入北林也又¶
　　　　　曰如何如何&KR0111;我實多葢刺康公&KR0111;穆公¶
　　　　　之業而棄其賢臣焉益部耆舊傳曰後漢¶
　　　　　楊終徙於北地望松縣而母於蜀物故終¶
　　　　　自傷被罪充&KR0065;乃作晨風之詩以舒其憤¶
　　　　　也若王循霧開九曲瀆沈氏理檝令舟人¶
　　　　　但歌晨朝之風爾¶
霧開九曲瀆風起千金隄岸囘分野徑林際成牛蹊鳧¶
隨落潮去日&KR0342;綺霞低望日輕舟隱瑟瑟遠蹇悽還眺¶
<pb:KR4h0034_SBCK_068-7b>¶
小平急宴語方難齊¶
　　　　同前　范静妻沈氏¶
理檝令舟入停艫息旅薄河津念君劬勞冐風塵臨路¶
揮袂淚沾巾飈流勁潤逝若飛山髙帆急絶音徽畱子¶
句句獨言歸中心焭焭將依誰風彌葉落永離索神往¶
形返情䥘漠循帶易緩愁難却心之憂矣叵銷鑠¶
　　　　空城雀　鮑　照¶
　　　　　樂府解題曰鮑照空城雀云雀乳四鷇空¶
　　　　　城之阿言輕飛近集茹腹辛傷免網羅而¶
　　　　　已¶
雀乳四鷇空城之阿朝拾野粟夕飲冰阿髙飛畏鴟鳶¶
<pb:KR4h0034_SBCK_068-8a>¶
下飛畏網羅辛傷伊何言&KR0502;迫良已多誠不及靑鳥遠¶
食玉山禾猶勝呉宫燕無罪得焚窠賦命有厚薄長歎¶
欲如何¶
　　　　同前　髙孝緯¶
百雉何寥廓四面風雲上紈素久爲塵池臺尚可仰啾¶
啾雀噪城鬱鬱無歡賞日&KR0448;縈心曲横琴&KR0643;自奬¶
　　　　同前　李　白¶
嗷嗷空城雀身計何戚促本與鷦鷯羣不随鳳凰族提¶
攜四黄口飲乳未嘗足食君糠粃餘常恐烏鳶逐恥渉¶
太行險羞營覆車粟天命有定端守分絶所欲¶
　　　　同前　王　建¶
<pb:KR4h0034_SBCK_068-8b>¶
空城雀何不飛来人家住空城無人種禾黍土間生子¶
草間長滿地蓬蒿幸無主近村雖有髙樹枝雨中無食¶
長苦飢八月小兒挾弓箭家家畏我田頭飛但能不出¶
空城裏秋時百草皆有子黄口黄口莫啾啾長爾得成¶
無横死¶
　　　　同前　聶夷中¶
一雀入官倉所食能損㡬所慮往損頻官倉乃害爾魚¶
網不在天鳥網不在水飲啄要自然何必空城裏¶
　　　　同前　劉　駕¶
飢啄空城土莫近太倉粟一粒未充腸却入公子腹且¶
弔城上骨㡬曾害爾族不聞莊辛語今日寒蕪綠¶
<pb:KR4h0034_SBCK_068-9a>¶
　　　　滄海雀　張　率¶
大雀與黄口來自滄海區清晨啄原粒日夕依野株雖¶
憂鷙鳥擊長懐沸鼎虞況復随時起翻飛不可初寄言¶
挾彈子莫賤隋侯珠¶
　　　　雀乳空井中　劉孝威¶
　　　　　晉傅&KR0007;詩曰鵲巢丘城側雀乳空井中居¶
　　　　　不附龍鳳常畏虵與蟲依賢義不恐近&KR0842;¶
　　　　　自當竆雀乳空井中葢出於此¶
遠去條支國心知漢徳優&KR0643;棲丞相府過令黄霸羞挾¶
子須閑地空井共尋求轆轤絲綆絕桔橰冬蘚周將憐¶
羽翼長唯辭各背遊¶
<pb:KR4h0034_SBCK_068-9b>¶
¶
樂府詩集卷第六十八¶
　　　　　　　東呉毛晉訂正　男扆再訂¶
