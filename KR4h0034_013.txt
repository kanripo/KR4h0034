# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:53.814098
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0332-013樂府詩集-卷第十三.
<pb:KR4h0034_SBCK_013-1a>¶
樂府詩集巻第十三¶
　　　　　　　太原　郭茂倩　編次¶
　　燕射歌辭¶
　　　　　周禮大宗伯之職曰以飲食之禮親宗族¶
　　　　　兄弟以賔射之禮親故舊朋友以饗燕之¶
　　　　　禮親四方之賔客大行人掌大賔之禮大¶
　　　　　客之儀以親諸侯以九儀辨諸侯之命䒭¶
　　　　　諸臣之爵以同邦國之禮而待其賔客上¶
　　　　　公饗禮九獻食禮九舉侯伯饗禮七獻食¶
　　　　　禮七舉子男饗禮五獻食禮五舉諸侯之¶
　　　　　卿各下其君二等大夫士皆如之凡正饗¶
<pb:KR4h0034_SBCK_013-1b>¶
　　　　　食則在廟燕則在寢所以仁賔客也儀燕¶
　　　　　禮曰工歌鹿鳴四牡皇皇者華笙入奏南¶
　　　　　陔白華華黍乃間歌魚麗笙由庚歌南有¶
　　　　　嘉魚笙崇丘歌南山有臺笙由儀遂歌鄉¶
　　　　　樂周南關睢葛覃巻耳召南鵲巢采蘩采¶
　　　　　蘋此燕饗之有樂也大司樂曰大射王出¶
　　　　　入奏王夏及射令奏騶虞詔諸侯以弓矢¶
　　　　　舞樂師燕射帥射夫以弓矢舞大師大射¶
　　　　　帥瞽而歌射節此大射之有樂也王制曰¶
　　　　　天子食舉以樂大司樂王大食三宥皆令¶
　　　　　奏鍾𡔷漢鮑業曰古者天子食飲必順四¶
<pb:KR4h0034_SBCK_013-2a>¶
　　　　　時五味故有食舉之樂所以順天地養神¶
　　　　　朙求福應也此食舉之有樂也隋書樂志¶
　　　　　曰漢朙帝時樂有四品其二曰雅頌樂辟¶
　　　　　雍饗射之所用則孝經所謂移風易俗莫¶
　　　　　善於樂禮記曰揖讓而治天下者禮樂之¶
　　　　　謂也三曰黄門𡔷吹天子宴羣臣之所用¶
　　　　　則詩所謂坎坎𡔷我蹲蹲舞我者也漢有¶
　　　　　殿中御飯食舉七曲太樂食舉十三曲魏¶
　　　　　有雅樂四曲皆取周詩鹿鳴晋荀朂以鹿¶
　　　　　鳴燕嘉賔無取於朝乃除鹿鳴舊歌更作¶
　　　　　行禮詩四萹先陳三朝朝宗之義又為王¶
<pb:KR4h0034_SBCK_013-2b>¶
　　　　　公上壽酒食舉樂歌詩十二萹司律陳頎¶
　　　　　以為三元肇發羣后奉璧趨步拜起莫非¶
　　　　　行禮豈容别設一樂謂之行禮荀譏鹿鳴¶
　　　　　之失似悟昔繆還制四萹復襲前軌亦未¶
　　　　　為得也終宋齊已來相承用之梁陳三朝¶
　　　　　樂有四十九等其曲有相和五引及俊雅¶
　　　　　䓁七曲後魏道武初正月上日饗羣臣備¶
　　　　　列宫懸正樂奏燕趙秦吳之音五方殊俗¶
　　　　　之曲四時饗㑹亦用之隋煬帝初詔祕書¶
　　　　　省學士定殿前樂工歌十四曲終大業之¶
　　　　　世每舉用焉其後又因髙祖七部樂乃定¶
<pb:KR4h0034_SBCK_013-3a>¶
　　　　　以為九部唐武徳初讌享承隋舊制用九¶
　　　　　部樂貞觀中張文収造讌樂於是分為十¶
　　　　　部後更分讌樂為立坐二部天寳已後讌¶
　　　　　樂西凉龜茲部著録者二百餘曲而清樂¶
　　　　　天竺諸部不在焉¶
　　　晋四廂樂歌　傅　𤣥¶
　　　　　晋書樂志曰晋初食舉亦用鹿鳴至武帝¶
　　　　　泰始五年使傅𤣥荀朂張華各造正旦行¶
　　　　　禮及王公上壽酒食舉樂歌詩後又詔成¶
　　　　　公綏亦作焉傅𤣥造三萹一曰天鑒正旦¶
　　　　　大㑹行禮歌二曰於赫上壽酒歌三曰天¶
<pb:KR4h0034_SBCK_013-3b>¶
　　　　　命食舉東西廂歌¶
　　　　正旦大㑹行禮歌¶
天鑒有晋世祚聖皇時齊七政朝此萬方鍾𡔷斯震九¶
賔備禮正位在朝穆穆濟濟煌煌三辰實麗於天君后¶
是象威儀孔䖍率禮無愆莫匪邁徳儀刑聖皇萬邦惟¶
則¶
　　　　　天鑒四章章四句¶
　　　　上壽酒歌¶
於赫朙朙聖徳龍興三朝獻酒萬夀是膺敷佑四方如¶
日之升自天降祚元吉有徴¶
　　　　　於赫一章八句¶
<pb:KR4h0034_SBCK_013-4a>¶
　　　　食舉東西廂歌¶
天命大晋載育羣生於穆上徳隨時化成自祖配命皇¶
皇后辟繼天創業宣文之績丕顯宣文先知稼穡克恭¶
克儉足教足食既教食之𢎞濟艱難上帝是佑下民所¶
安天祐聖皇萬邦來賀雖安勿安乾乾匪暇乃正丘郊¶
乃定冢社廙廙作宗光宅天下惟敬朝饗爰奏食舉盡¶
禮供御嘉樂有序樹羽設業笙鏞以間琴瑟齊列亦有¶
箎塤喤喤𡔷鍾鎗鎗磬管八音克諧載夷載簡既夷既¶
簡其大不禦風化潛興如雲如雨如雲之覆如雨之潤¶
聲教所暨無思不順教以化之樂以和之和而養之時¶
惟邕𤋮禮慎其儀樂莭其聲於鑠皇繇既和且平¶
<pb:KR4h0034_SBCK_013-4b>¶
　　　　　天命十三章章四句¶
　　　晉四廂樂歌　荀　朂¶
　　　　　晉書樂志曰魏杜䕫傳舊雅樂四曲一曰¶
　　　　　鹿鳴二曰騶虞三曰伐檀四曰文王皆古¶
　　　　　聲辭及太和中左延年改䕫騶虞伐檀文¶
　　　　　王三曲㪅自作聲節其名雖同而聲實異¶
　　　　　唯因䕫鹿鳴全不改易每正旦大㑹太尉奉¶
　　　　　璧羣后行禮東廂雅樂郎作者是也後又¶
　　　　　改三篇第一曰於赫篇詠武帝聲節與古¶
　　　　　鹿鳴同第二曰巍巍篇詠文帝用延年所¶
　　　　　改騶虞聲第三曰洋洋篇詠朙帝用延年¶
<pb:KR4h0034_SBCK_013-5a>¶
　　　　　所改文王聲第四曰日復用鹿鳴鹿鳴之¶
　　　　　聲重用而除古伐檀古今樂録曰漢故事¶
　　　　　上壽用四㑹曲魏朙帝青龍二年以長笛¶
　　　　　食舉第十一古大置酒曲代四㑹又易古¶
　　　　　詩名曰羽觴行用為上壽曲施用㝡在前¶
　　　　　鹿鳴以下十二曲名食舉樂而四㑹之曲¶
　　　　　遂廢宋書樂志曰晋荀朂造正旦大㑹行¶
　　　　　禮歌四萹一曰於皇當於赫二曰朙朙當¶
　　　　　巍巍三曰邦國當洋洋四曰祖宗當鹿鳴¶
　　　　　王公上夀酒歌一萹曰踐元辰當羽觴行¶
　　　　　食舉樂東西廂歌十二萹一曰煌煌當鹿¶
<pb:KR4h0034_SBCK_013-5b>¶
淑不逆來格祁祁&KR0022;家是若¶
　　　　　朙朙一章八句¶
光光&KR0022;國天篤其祜丕顯哲命顧柔三祖世徳作求奄¶
有九土思我皇度彝倫攸序¶
　　　　　&KR0022;國一章八句¶
惟祖惟宗高朗緝𤋮對越枉天駿惠枉兹聿求厥成我¶
皇崇之式固其猶往敬用治¶
　　　　　祖宗一章八句¶
　　　　王公上壽酒歌¶
踐元辰延顯融獻羽觴祈令終我皇壽而隆我皇茂而¶
嵩本枝奮百世休祚鍾聖躬¶
<pb:KR4h0034_SBCK_013-6a>¶
　　　　　鳴二曰賔之初筵當於穆三曰三后當昭¶
　　　　　昭四曰赫矣當華華五曰烈文當朝宴六¶
　　　　　曰猗歟當盛徳七曰隆化當綏萬邦八曰¶
　　　　　振鷺當朝朝九曰翼翼當順天十曰既宴¶
　　　　　當陟天庭十一曰時邕當參兩儀十二曰¶
　　　　　嘉㑹¶
　　　　正旦大㑹行禮歌¶
於皇元𩠐羣生資始履端大享敬御繁祉肆覲羣后爰¶
及卿士欽順則元允也天子¶
　　　　　於皇一章八句¶
朙朙天子臨下有赫四表宅心惠浹荒貊柔逺能邇孔¶
<pb:KR4h0034_SBCK_013-6b>¶
　　　　　踐元辰一章八句¶
　　　　食舉樂東西廂歌¶
煌煌七曜重朙交暢我有嘉賔是應是貺邦政既圖接¶
以大饗人之好我式遵徳讓¶
　　　　　煌煌一章八句¶
賔之初筵藹藹濟濟既朝乃宴以洽百禮頒以位叙或¶
廷或陛登儐台叟亦有兄弟胥子陪寮憲茲度楷觀頥¶
養正降福孔偕¶
　　　　　賔之初筵一章十二句¶
昔我三后大業是維今我聖皇焜燿前暉奕世重規朙¶
照九畿思緝用光時罔有違陟禹之跡莫不來威天被¶
<pb:KR4h0034_SBCK_013-7a>¶
顯禄福履是綏¶
　　　　　三后一章十二句¶
赫矣太祖克廣朙徳廓開㝢宙正世立則變化不經民¶
無瑕慝創業垂統兆我晋國¶
　　　　　赫矣一章八句¶
烈文伯考時惟帝景夷險平亂威而不猛御衡不迷皇¶
塗煥炳七徳咸宣其寕惟永¶
　　　　　烈文一章八句¶
猗歟盛歟先皇聖文則天作孚大哉惟君慎徽五典帝¶
載是懃文武發揮茂建嘉勲修己濟治民用寕殷懷逺¶
燭幽𤣥教氛氲善世不伐服事參分徳博化隆道冐無¶
<pb:KR4h0034_SBCK_013-7b>¶
垠¶
　　　　　猗歟一章十六句¶
隆化洋洋帝命漙將登我晉道越惟聖皇龍飛革運臨¶
燾八荒叡哲欽朙配蹤虞唐封建厥福駿發其祥三朝¶
習吉終然允臧其臧惟何總彼萬方元侯列辟四嶽蕃¶
王時見世享率茲有常旅揖在庭嘉客在堂宋衛既臻¶
陳畱山陽我有賔使觀國之光貢賢納計獻璧奉璋保¶
祐命之申錫無疆¶
　　　　　隆化一章二十八句¶
振鷺于飛鴻漸其翼京邑穆穆四方是式無競惟人王¶
綱允敕君子來朝言觀其極¶
<pb:KR4h0034_SBCK_013-8a>¶
　　　　　振鷺一章八句¶
翼翼大君民之攸曁信理天工惠康不匱將逺不仁訓¶
以淳粹幽朙有倫俊乂在位九族既睦庻邦順比開元¶
布憲四海鱗萃協時正統殊塗同致厚徳載物靈心隆¶
貴敷奏讜言納以無諱樹之典象誨之義類上教如風¶
下應如卉一人有慶羣萌以遂我后宴喜令問不墜¶
　　　　　翼翼一章二十六句¶
既宴既喜翕是萬邦禮儀卒度物有其容晣晣庭燎喤¶
喤𡔷鍾笙磬詠徳萬舞象功八音克諧俗易化從其和¶
如樂庶品時邕¶
　　　　　既宴一章十二句¶
<pb:KR4h0034_SBCK_013-8b>¶
時邕斌斌六合同塵往我祖宣威静殊鄰𩠐定荆楚遂¶
平燕秦亹亹文皇邁徳流仁爰造草昧應乾順民靈瑞¶
告符休徴響震天地弗違以和神人既戡庸蜀吳㑹是¶
賔肅愼率職楛矢來陳韓濊進樂均協清鈞西旅獻獒¶
扶南效珍蠻裔重譯玄齒文身我皇撫之景命惟新¶
　　　　　時邕一章二十六句¶
愔愔嘉㑹有聞無聲清酤既奠籩豆既馨禮充樂備簫¶
韶九成愷樂飲酒酣而不盈率土歡豫&KR0022;國以寜王猷¶
允塞萬載無傾¶
　　　　　嘉㑹一章十二句¶
　　　晉四廂樂歌　張　&KR0160;¶
<pb:KR4h0034_SBCK_013-9a>¶
　　　　王公上壽詩¶
稱元慶奉壽觴后皇延遐祚安樂撫萬方¶
　　　　食舉東西廂樂詩¶
朙朙在上丕顯厥繇翼翼三壽蕃后惟休羣生漸徳六¶
合承流三正元辰朝慶鱗萃華夏奉職貢八荒覲殊類¶
黻冕充廣庭鳴玉盈朝位¶
濟濟朝位言觀其光儀序既以時禮文煥以彰思皇享¶
多祜嘉樂永無央¶
九賔在庭臚讚既通升瑞奠贄乃侯乃公穆穆天尊隆¶
禮動容履端承元吉介福御萬邦¶
朝享上下咸雍崇多儀繁禮容舞盛徳歌九功揚芳烈¶
<pb:KR4h0034_SBCK_013-9b>¶
播休蹤¶
皇化洽洞幽朙懷柔百神輯祥禎濳龍躍雕虎仁儀鳯¶
鳥届游麟枯蠧榮竭泉流菌芝茂枳棘柔和氣應休徴¶
&KR0076;協靈苻彰帝期綏宇宙萬國和昊天成命賚皇家賚¶
皇家¶
世資聖哲三后在天啟鴻烈啓鴻烈隆王基率土謳吟¶
欣戴于時恒文象代氣著期¶
泰始開元龍升在位四隩同風燮寧殊類五韙來備嘉¶
生以遂凝庶績臻大康申繁祉𦙍無疆本枝百世繼緒¶
不忘繼緒不忘休有烈光永言配命惟晉之祥¶
聖朙統世篤皇仁廣大配天地順動若陶鈞𤣥化參自¶
<pb:KR4h0034_SBCK_013-10a>¶
然至徳通神朙清風暢八極流澤被無垠¶
於皇時晋弈世齊聖惟天降嘏神祗保定𢎞濟區夏允¶
集大命大命既集光帝猷大朙重曜鑒六幽聲教洋溢¶
惠&KR1172;流移風俗多士盈朝賢俊比屋敦世心斵彫反素¶
樸反素樸懷庶方干戚舞階庭疏狄恱遐荒扶南假重¶
譯肅慎襲衣裳雲覆雨施徳洽無疆旁作穆穆仁化翔¶
朝元日賔王庭承宸極當盛朙衍和樂竭祗誠仰嘉惠¶
懷徳馨游淳風泳淑清協億兆同歡榮建皇極統天位¶
運隂陽御六氣殷羣生成性類王道浹治功成人倫序¶
俗化清䖍朙祀祗三靈崇禮樂式儀刑¶
慶元吉宴三朝播金石詠泠簫奏九夏舞雲韶邁徳音¶
<pb:KR4h0034_SBCK_013-10b>¶
流英聲八紘一六合寕六合寕承聖朙王澤洽道登隆¶
綏函夏總華戎齊徳教混殊風混殊風康萬國崇夷簡¶
尚敦徳𢎞王度逺遐則¶
　　　　正旦大會行禮詩四𩠐¶
於赫皇祖廸哲齊聖經緯大業基天之命克開洪緒誕¶
篤天慶㫄濟彜倫仰齊七政¶
烈烈景皇克朙克聰静封畧定勲功成民立政儀刑萬¶
邦式固崇軌光紹前蹤¶
允文烈考濬哲應期參徳天地比功四時大亨以正庶¶
績咸𤋮肇啟晉宇遂登皇基¶
朙朙我后𤣥徳通神受終正位協應天人容民厚下育¶
<pb:KR4h0034_SBCK_013-11a>¶
物流仁躋我王道輝光日新¶
　　　晉四廂樂歌¶
　　　　王公上壽酒歌¶
上壽酒樂未央大晋應天慶皇帝永無疆¶
　　　　正旦大㑹行禮歌¶
穆穆天子光臨萬國多士盈朝莫匪俊徳流化罔極王¶
猷允塞嘉㑹置酒嘉賔充庭羽旄曜辰極鍾𡔷振泰清¶
百辟朝三朝彧彧朙儀形濟濟鏘鏘金振玉聲¶
禮樂具宴嘉賔眉壽祚聖皇景福惟日新羣后戾止有¶
來雍雍獻酬納贄崇此禮容豐肴萬俎㫖酒千鍾嘉樂¶
盡宴樂福禄咸攸同¶
<pb:KR4h0034_SBCK_013-11b>¶
樂哉天下安寕道化行風俗清簫韶作詠九成年豐穰¶
世泰平至治哉樂無窮元𩠐聰朙股肱忠澍豐澤揚清¶
風¶
嘉瑞出靈應彰麒麟見鳯凰翔醴泉湧流中唐嘉禾生¶
穗盈箱降繁祉祚聖皇承天位統萬國受命應期授聖¶
徳四世重光宣開洪業景克昌文欽朙徳彌彰肇啟晉¶
邦流祚無疆¶
泰始建元鳯凰龍興龍興伊何享祚萬乘奄有八荒化¶
育黎蒸圖書煥炳金石有徴徳光大道熈隆被四表格¶
皇穹弈弈萬嗣朙朙顯融髙朗令終保茲永祚與天比¶
崇¶
<pb:KR4h0034_SBCK_013-12a>¶
聖皇君四海順人應天期三葉合重光㤗始開洪基朙¶
曜參日月功化侔四時宇宙清且泰黎庶咸雍熙善哉¶
雍熙¶
惟天降命翼仁祐聖於穆三皇載徳彌盛總齊琁璣光¶
統七政百揆時序化若神聖四海同風興至仁濟民育¶
物擬陶鈞擬陶鈞垂惠潤皇皇羣賢峨峨英雋徳化宣¶
芬芳播來𦙍播來𦙍垂後昆清廟何穆穆皇極闢四門¶
皇極闢四門萬機無不綜亹亹翼翼樂不及荒飢不遑¶
食大禮既行樂無極¶
登崑崙上曾城乘飛龍升㤗清冠日月佩五星揚虹蜺¶
建篲旌披慶雲䕃繁榮覽八極遊天庭順天地和隂陽¶
<pb:KR4h0034_SBCK_013-12b>¶
序四時曜三光張帝網正皇綱播仁風流惠康¶
邁洪化振靈威懷萬方納九夷朝閶闔宴紫微¶
建五旗羅鍾虡列四縣奏韶武鏗金石揚旌羽縱八佾¶
巴渝舞詠雅頌和律吕于胥樂樂聖主¶
化蕩蕩清風泄總英雄御俊傑開宇宙掃四裔光緝𤋮¶
美聖哲超百代揚休烈流景祚顯萬世¶
皇皇顯祖翼世佐時寜濟六合受命應期神武鷹揚大¶
化咸𤋮廓開皇衢用成帝基¶
光光景皇無競惟烈匡時拯俗休功盖世宇宙既康九¶
域有截天命降鑒啟祚朙哲¶
穆穆烈考克朙克雋實天生徳誕膺靈運肇建帝業開¶
<pb:KR4h0034_SBCK_013-13a>¶
國有晉載徳弈世垂慶洪𦙍¶
朙朙聖帝龍飛在天與靈合契通徳幽𤣥仰化青雲俯¶
育重淵受靈之祜於萬斯年¶
　　　　晉冬至初歳小㑹歌　張　華¶
日月不留四氣回周節慶代序萬國同休庶尹羣后奉¶
壽升朝我有嘉禮式宴百僚繁肴綺錯旨酒泉渟笙鏞¶
和奏磬管流聲上隆其愛下盡其心宣其壅滯詠之徳¶
音乃宣乃訓配享交㤗永載仁風長撫無外¶
　　　　晉宴㑹歌　張　華¶
亹亹我皇配天垂光畱精日昃經覽無方聽朝有暇延¶
命衆臣冠盖雲集罇俎星陳肴蒸多品八珍代變羽爵¶
<pb:KR4h0034_SBCK_013-13b>¶
無算䆒樂極宴歌者流聲舞者投袂動容有節絲竹竝¶
設宣暢四體繁手趣摯懽足發和酣不忘禮好樂無荒¶
翼翼濟濟¶
　　　　晋中宫所歌　張　華¶
先王統大業𤣥化漸八維儀刑孚萬邦内訓隆壼闈皇¶
英垂帝典大雅詠三妃執徳宣隆教正位理厥機含章¶
體柔順帥禮蹈謙祇螽斯弘慈惠樛木逮幽微徽音穆¶
清風髙義邈不追遺榮參日月百世仰餘暉¶
　　　　晋宗親㑹歌　張　華¶
族燕朙禮順餟食序親親骨肉&KR0652;不殊昆弟豈他人本¶
枝篤同慶棠棣著先民於皇聖朙后天覆𢎞且仁降禮¶
<pb:KR4h0034_SBCK_013-14a>¶
崇親戚旁施協族姻式宴盡酣娛飲御備羞珍和樂既¶
宣洽上下同歡欣徳教加四海敦睦被無垠¶
樂府詩集巻第十三¶
　　　　　　　東呉毛晉訂正　男扆再訂¶
<pb:KR4h0034_SBCK_013-14b>¶
<pb:KR4h0034_SBCK_013-14b>¶
