# -*- mode: mandoku-view -*-
#+TITLE: 樂府詩集
#+DATE: 2015-09-23 10:32:22
#+PROPERTY: LASTPB  <md:KR4h0034_SBCK_055-1a>
#+PROPERTY: JUAN 56

<md:KR4h0034_SBCK_055-11b>¶
<md:KR4h0034_SBCK_056-1a>¶
<pb:KR4h0034_WYG_056-1a>
欽定四庫全書
　樂府詩集巻五十六¶
　　　　　　　　　　　　宋　郭茂倩　輯¶
　舞曲歌辭¶
　　雜舞¶
　　　四時白紵歌　　　　　　　沈　約¶
　　　　　古今樂録曰沈約云白紵五章敕臣約造¶
　　　　　武帝造後兩句
<pb:KR4h0034_WYG_056-1b>
　　　　春白紵¶
蘭葉參差桃半紅飛芳舞縠戲春風如嬌如怨狀不同¶
含笑流眄滿堂中翡翠羣飛飛不息願在雲間長比翼¶
佩服瑶草駐容色舜日堯年懽無極<md:KR4h0034_SBCK_056-1b>¶　　　　夏白紵¶
朱光灼爍照佳人含情送意遥相親嫣然宛轉亂心神¶
非子之故欲誰因翡翠羣飛飛不息願在雲間長比翼¶
佩服瑶草駐容色舜日堯年懽無極
<pb:KR4h0034_WYG_056-2a>
　　　　秋白紵¶
白露欲凝草已黄金琯玉柱響洞房雙心一意俱徊翔¶
吐情寄君君莫忘翡翠羣飛飛不息願在雲間長比翼¶
佩服瑶草駐容色舜日堯年歡無極¶
　　　　冬白紵¶
寒閨晝寢羅幌垂婉容麗心長相知雙去雙還誓不移¶
長袖拂面為君施翡翠羣飛飛不息願在雲間長比翼<md:KR4h0034_SBCK_056-2a>¶佩服瑶草駐容色舜日堯年懽無極
<pb:KR4h0034_WYG_056-2b>
　　　¶¶¶四時白紵歌　　　　　　　隋煬帝¶
　　　　東宫春¶
洛陽城邉朝日暉天淵池前春燕歸含露桃花開未飛¶
臨風楊栁自依依小苑花紅洛水緑清歌宛轉繁弦促¶
長袖逶迤動珠玉千年萬嵗陽春曲¶
　　　　江都夏<md:KR4h0034_SBCK_056-2b>¶梅黄雨細麥秋輕楓樹蕭蕭江水平飛樓倚觀軒若驚¶
花簟羅帷當夏清菱潭落日雙鳬舫緑水紅妝兩揺漾
<pb:KR4h0034_WYG_056-3a>
還似浮桑碧海上誰肯空歌採蓮唱¶
　　　四時白紵歌　　　　　　　虞　茂¶
　　　　江都夏¶
長洲茂苑朝夕池映日含風結細綺坐當伏檻紅蓮枝¶
雕軒洞户青蘋吹輕幌芳煙鬱金馥綺簷花簟桃李枝¶
蘭苕翡翠恒相逐桂樹鴛鴦恒並宿¶
　　　　長安秋¶
露寒臺前曉露清昆明池水秋色明揺環動佩出曾城
<pb:KR4h0034_WYG_056-3b>
鵾弦鳯管奏新聲上林蒲桃合縹緲甘泉竒樹上蔥青<md:KR4h0034_SBCK_056-3a>¶玊人當歌理清曲婕妤恩情斷還續¶
　　　　冬白紵歌　　　　　　　元　稹¶
呉宫夜長宫漏欵簾幕四垂燈熖暖西施自舞王自管¶
雪紵翻翻鶴翎散促節牽繁舞腰嬾舞腰嬾王罷飲盖¶
覆西施鳯花錦身作匡&KR0451;臂為枕朝珮摐摐王晏寢酒¶
醒閽報門無事子胥死後言為諱近王之臣諭王意共¶
笑越王窮惴惴夜夜抱氷寒不睡
<pb:KR4h0034_WYG_056-4a>
　　　　晉杯盤舞歌詩¶
　　　　　宋書樂志曰槃舞漢曲也張衡舞賦云歴¶
　　　　　七槃而縱躡王粲七釋云七槃陳於廣庭¶
　　　　　顔延之云遞間闗於槃扇鮑照云七槃起<md:KR4h0034_SBCK_056-3b>¶　　　　　長袖皆以七槃為舞也搜神記云晉太康¶
　　　　　中天下為晉世寧舞矜手以接杯槃而反¶
　　　　　覆之此則漢世唯有拌舞而晉加之以杯¶
　　　　　反覆也五行志曰其歌云晉世寧舞杯盤
<pb:KR4h0034_WYG_056-4b>
　　　　　言接杯盤於手上而反覆之至危也杯盤¶
　　　　　者酒食之器也而名曰晉世寧者言晉世¶
　　　　　之士偷苟於酒食之間而其知不及逺晉¶
　　　　　世之寧猶杯盤之在手也唐書樂志曰漢¶
　　　　　有盤舞晉世謂之杯盤舞樂府詩云妍袖¶
　　　　　陵七盤言舞用盤七枚也¶
晉世寧四海平普天安樂永大寧四海安天下歡樂治<md:KR4h0034_SBCK_056-4a>¶興隆舞杯盤舞杯盤何翩翩舉坐翻覆壽萬年天與日
<pb:KR4h0034_WYG_056-5a>
終與一左回右轉不相失箏笛悲酒舞疲心中慷慨可¶
徤兒樽酒甘絲竹清願令諸君醉復醒醉復醒時合同¶
四坐歡樂皆言工絲竹音可不聴亦舞此槃左右輕自¶
相當合坐歡樂人命長當結友當結友千秋萬嵗皆老¶
壽¶
　　　　　　右一篇¶
　　　　齊世昌辭¶
　　　　　南齊書樂志曰晉杯槃舞歌十解第三解
<pb:KR4h0034_WYG_056-5b>
　　　　　云舞杯盤何翩翩舉坐翻覆壽萬年其第¶
　　　　　一解首句云晉世寧宋改為宋世寧惡其<md:KR4h0034_SBCK_056-4b>¶　　　　　杯盤翻覆辭不復取齊改為齊世昌後一¶
　　　　　解辭同唐書樂志曰梁謂之舞盤伎唐𨽻¶
　　　　　散樂部中隋書樂志曰梁三朝樂第二十¶
　　　　　一設舞盤伎¶
齊世昌四海安樂齊太平人命長當結久千秋萬嵗皆¶
老壽
<pb:KR4h0034_WYG_056-6a>
　　　　　　右一曲¶
　　　宋泰始歌舞曲辭¶
　　　　　古今樂録曰宋泰始歌舞十二曲一曰皇¶
　　　　　業頌歌自堯至楚元王髙祖世載聖徳二¶
　　　　　曰聖祖頌三曰明君大雅四曰通國風五<md:KR4h0034_SBCK_056-5a>¶　　　　　曰天符頌六曰明徳頌七曰帝圗頌八曰¶
　　　　　龍躍大雅九曰淮祥風十曰宋世大雅十¶
　　　　　一曰治兵大雅十二曰白紵篇大雅
<pb:KR4h0034_WYG_056-6b>
　　　　皇業頌　　　　　　　　明　帝¶
皇業㳂徳建帝運資勲融𦙍唐重盛軌胄楚載休風堯¶
帝兆深祥元王衍遐慶積善傳上業祚福啓英聖衰數¶
隨金禄登厯昌水命維宋垂光烈世美流舞咏¶
　　　　聖祖頌¶
聖祖惟髙徳積勲代晉歴永建享鴻基萬古盛音冊睿¶
文纘宸馭廣運崇帝聲衍徳被仁祉留化洽民靈孝建¶
締孝業允協天人謀宇内齊政軌宙表燭威流鍾管騰<md:KR4h0034_SBCK_056-5b>¶
<pb:KR4h0034_WYG_056-7a>
列聖彞銘賁重猷¶
　　　　明君大雅　　　　　　　虞　龢¶
明君應乾數撥亂紐穨基民慶來蘇日國頌薫風詩天¶
步或暫艱列蕃扇迷慝廟勝敷九伐神謨洞七徳文教¶
洗昏俗武誼清祲埏英勲冠帝則萬壽永齊(一作/衍)天¶
　　　　通國風　　　　　　　　明　帝¶
開寶業資賢昌謨明盛弼諧光烈武惟畧景王勲南康¶
華容變政文猛績爰著有左軍三王到氏文武贊丞相
<pb:KR4h0034_WYG_056-7b>
作輔屬伊旦沈栁宗侯皆殄亂泰始開運超百王司徒¶
驃騎勲徳康江安謨效殷誠彰劉沈承規功名揚慶歸¶
我后祚無疆<md:KR4h0034_SBCK_056-6a>¶　　　　天符頌　　　　　　　　明　帝¶
天符革運世誕英皇在館神炫既壯龍驤六鍾集表四¶
緯駢光於穆配天永休厥祥¶
　　　　明徳頌　　　　　　　　明　帝¶
明徳孚教幽符麗紀山鼎見竒醴液涵祉鵷鶵耀儀騶
<pb:KR4h0034_WYG_056-8a>
虞游趾福延億祚慶流萬祀¶
　　　　帝圗頌¶
帝圗凝逺瑞美昭宣濟流月鏡鹿毳霜鮮甘露降和花¶
雪表年孝徳載衍芳風永傳¶
　　　　龍躍大雅¶
龍躍戎府玊耀蕃宫嵗淹豫野璽屬嬪中江波澈映石<md:KR4h0034_SBCK_056-6b>¶柏開文觀毓花蘂棲凝景雲白鳥三獲甘液再呈嘉穟¶
表沃連理協成徳充動物道積通神宋業允大靈瑞方
<pb:KR4h0034_WYG_056-8b>
臻¶
　　　　淮祥風¶
淮祥應賢彦生翼贊中興致太平¶
　　　　宋世大雅　　　　　　　虞　龢¶
宋世寧在泰始醉酒歡飽徳喜萬國朝上壽酒帝同天¶
惟長久¶
　　　　治兵大雅　　　　　　　明　帝¶
王命治兵有征無戰巾拂以淨醜類革面王儀振旅載
<pb:KR4h0034_WYG_056-9a>
戢在辰中虚巾拂四表靜塵<md:KR4h0034_SBCK_056-7a>¶　　　　白紵篇大雅¶
在心曰志發言詩聲成于文被管絲手舞足蹈欣泰時¶
移風易俗王化基琴角揮韻白雲舒簫韶協音神鳯來¶
拊撃和節詠在初章曲乍畢情有餘文同軌一道徳行¶
國靖民和禮樂成四縣庭響美勲英八列陞唱貴人聲¶
舞飾麗華樂容工羅裳映(一作/皎)日袂隨風金翠列輝蕙¶
麝豐淑姿秀(一作/委)體允帝衷
<pb:KR4h0034_WYG_056-9b>
　　　齊明王歌辭　　　　　　　王　融¶
　　　　　齊明王歌辭七曲王融應司徒教而作也¶
　　　　　一曰明王曲二曰聖君曲三曰渌水曲四¶
　　　　　曰採菱曲五曰清楚引六曰長歌引七曰<md:KR4h0034_SBCK_056-7b>¶　　　　　散曲¶
　　　　明王曲¶
明王日月照至樂天地和幸息雲門吹復歇咸池歌桂¶
房金匏&KR0615;瑶軒絲石羅朱騏步躑躅𤣥鶴舞蹉&KR0760;露凝
<pb:KR4h0034_WYG_056-10a>
嘉草秀煙度醴泉波皇基方萬祀齊民樂如何¶
　　　　　　右一曲三解¶
　　　　聖君曲¶
聖君應昌歴景祚啓休期龍樓神睿道兎園仁義基海¶
蕩萬川集山崖百草滋盤苗成萃止渝韎異來思清明¶
動離軫威惠(一作/懷)被殊辭大哉君為后何羡唐虞時¶
　　　　　　右一曲三解<md:KR4h0034_SBCK_056-8a>¶　　　　渌水曲
<pb:KR4h0034_WYG_056-10b>
湛露改寒司文鸎變春旭瓊樹落晨紅瑶塘水初渌日¶
霽沙溆明風動泉華燭遵渚泛蘭觴乘漪弄(一作/舞)清曲¶
斗酒千金輕寸隂百年促何用盡歡娯王度式如玊¶
　　　　　　右一曲三解¶
　　　　採菱曲¶
炎光銷玉殿凉風吹鳯樓雕輜(一作/青蛒)傃平隰朱櫂泊安¶
流金華妝翠羽鷁首畫飛(一作/龍)舟荆姬採菱曲越女江¶
南謳騰聲翻葉靜發(一作/散)響谷雲浮良時時一遇佳人
<pb:KR4h0034_WYG_056-11a>
難再求¶
　　　　　　右一曲三解<md:KR4h0034_SBCK_056-8b>¶　　　　清楚引¶
平原數千里飛觀鬱岧岧清月冏將曙浩露零中宵轉¶
葉渡沙海别羽自冰遼四面涌(一作/通)寒色左右竟嚴飈¶
崤澠多榛梗京索久塵苗逝將憑神武奮劒盪遺妖¶
　　　　　　右一曲三解¶
　　　　長歌引
<pb:KR4h0034_WYG_056-11b>
周雅聴休明齊徳覯升平紫煙四時合黄河萬里清翠¶
栁䕃通街朱闕臨高城方轂雷塵起接袖風雲生酣笑¶
爭日夕絲管争逢迎徂年無促慮長歌有餘聲¶
　　　　　　右一曲三解¶
　　　　散曲<md:KR4h0034_SBCK_056-9a>¶金枝湛明燎繡幕裂芳然層閨横緑綺曠席緬朱纒楚¶
調廣陵散瑟柱秋風弦輕裙中山麗長袖邯鄲妍徐歌¶
駐行景迅節籥浮煙言願聖明主永永萬斯年
<pb:KR4h0034_WYG_056-12a>
　　　　　　右一曲三解¶
　　　　唐功成慶善樂舞辭　　　唐太宗¶
　　　　　一曰九功舞殿庭朝㑹所奏文舞也新唐¶
　　　　　書禮樂志曰太宗生於武功之慶善宫貞¶
　　　　　觀六年幸之宴從臣賞賜閭里同漢沛宛¶
　　　　　帝歡甚賦詩吕才被之管絃名曰功成慶¶
　　　　　善樂以童兒六十四人冠進徳冠紫袴褶¶
　　　　　長褏漆髻屣履而舞舊書樂志曰慶善樂<md:KR4h0034_SBCK_056-9b>¶
<pb:KR4h0034_WYG_056-12b>
　　　　　太宗所造也名九功之舞舞蹈安徐以象¶
　　　　　文徳洽而天下安樂也冬正享讌及國有¶
　　　　　大慶與七徳舞偕奏于庭¶
壽丘唯舊跡酆邑乃前基粤余承累聖懸弧亦在兹弱¶
齡逢運改提劒鬱匡時指麾八荒定懷柔萬國夷梯山¶
盛入欵駕海亦來思單于陪武帳日逐衞文㮰端扆朝¶
四嶽無為任百司霜節明秋景輕冰結水湄芸黄遍原¶
隰禾頴積京坻共樂還譙宴歡此大風詩
<pb:KR4h0034_WYG_056-13a>
　　　　唐中和樂舞辭　　　　　唐徳宗¶
　　　　　唐㑹要曰貞元十四年徳宗以中和節自¶
　　　　　製中和舞舞中成八卦又叙其舞曰朕以<md:KR4h0034_SBCK_056-10a>¶　　　　　中春之首紀為令節象中和之容作中和¶
　　　　　之舞按此曲盖因繼天誕聖樂而作也¶
芳嵗肈佳節物華當仲春乾坤既昭泰煙景含氤氲徳¶
淺荷𤣥貺樂成思治人前庭列鍾鼔廣殿延羣臣八卦¶
隨舞意五音轉曲新顧非咸池奏庶協南風薰式宴禮
<pb:KR4h0034_WYG_056-13b>
所重浹懽情必均同和諒在兹萬國希可親¶
　　　　霓裳辭十首　　　　　　王　建¶
　　　　　一曰霓裳羽衣曲唐逸史曰羅公逺多祕¶
　　　　　術嘗與𤣥宗至月宫初以拄杖向空擲之¶
　　　　　化為大橋自橋行十餘里精光奪目寒氣¶
　　　　　侵人至一大城公逺曰此月宫也仙女數<md:KR4h0034_SBCK_056-10b>¶　　　　　百皆素練霓衣舞于廣庭問其曲曰霓裳¶
　　　　　羽衣帝曉音律因黙記其音調而還回顧
<pb:KR4h0034_WYG_056-14a>
　　　　　橋梁隨步而没明日召樂工依其音調作¶
　　　　　霓裳羽衣曲一說曰開元二十九年中秋¶
　　　　　夜帝與術士葉法善游月宫聴諸仙奏曲¶
　　　　　後數日東西兩川馳騎奏其夕有天樂自¶
　　　　　西南來過東北去帝曰偶游月宫聴仙曲¶
　　　　　遂以玉笛接之非天樂也曲名霓裳羽衣¶
　　　　　後傳於樂部樂苑曰霓裳羽衣曲開元中¶
　　　　　西凉府節度楊敬述進鄭愚曰𤣥宗至月
<pb:KR4h0034_WYG_056-14b>
　　　　　宫聞仙樂及歸但記其半㑹敬述進婆羅<md:KR4h0034_SBCK_056-11a>¶　　　　　門曲聲調相符遂以月中所聞為散序敬¶
　　　　　述所進為曲而名霓裳羽衣也白居易曰¶
　　　　　霓裳法曲也其曲十二遍起於開元盛於¶
　　　　　天寶凡曲將終聲拍皆促唯霓裳之末長¶
　　　　　引一聲故其歌云繁音急節十二遍唳鶴¶
　　　　　曲終長引聲是也按王建辭云弟子部中¶
　　　　　留一色聴風聴水作霓裳劉禹錫詩云三
<pb:KR4h0034_WYG_056-15a>
　　　　　鄉陌上望仙山歸作霓裳羽衣曲然則非¶
　　　　　月中所聞矣¶
弟子部中留一色聴風聴水作霓裳散聲未足重來授¶
直到牀前見上皇<md:KR4h0034_SBCK_056-11b>¶中管五弦初半曲遥教合上隔簾聴一聲聲向天頭落¶
効得仙人夜唱經¶
自直梨園得出稀更畨上曲不教歸一時跪拜霓裳徹¶
立地階前賜紫衣
<pb:KR4h0034_WYG_056-15b>
旋翻新譜聲初足除却梨園未教人宣與書家分手寫¶
中官走馬賜功臣¶
伴教霓裳有貴妃從初直到曲成時日長耳裏聞聲熟¶
拍數分毫錯總知¶
弦索摐摐隔綵雲五更初發一山(一作/滿宫)聞武皇自送西¶
王母新換霓裳月色裙¶
敕賜宫人澡浴回遥看美女院門開一山星月霓裳動<md:KR4h0034_SBCK_056-12a>¶好字先從殿裏來
<pb:KR4h0034_WYG_056-16a>
傳呼法部按霓裳新得承恩别作行應是(一作/日晚)貴妃樓¶
上看内人舁下綵羅箱¶
朝元閣上山風起(一作風/初起)夜聴霓裳玉露寒宫女月中¶
更替立黄金梯滑並行難¶
知向(一作/在)華清年月滿山頭山底種長生去時留下霓¶
裳曲總(一作/半)是離宫别館聲¶
　　　　柘枝詞¶
　　　　　樂府雜録曰健舞曲有柘枝軟舞曲有屈
<pb:KR4h0034_WYG_056-16b>
　　　　　柘樂苑曰羽調有柘枝曲商調有屈柘枝¶
　　　　　此舞因曲為名用二女童㡌施金鈴抃(一/作)
　<md:KR4h0034_SBCK_056-12b>¶　　　　(抃/)轉有聲其來也於二蓮花中藏花坼而¶
　　　　　後見對舞相占實舞中雅妙者也教坊記¶
　　　　　曰凡棚車上擊鼔非柘枝則阿遼破也羯¶
　　　　　鼓録曰凡曲有意盡聲不盡者須以他曲¶
　　　　　解之如耶婆色雞用屈柘急遍解屈柘用¶
　　　　　渾脫解之類是也一説曰柘枝本柘枝舞
<pb:KR4h0034_WYG_056-17a>
　　　　　也其後字訛為柘枝沈亞之賦云昔神祖¶
　　　　　之克戎賓雜舞以混㑹柘枝信其多妍命¶
　　　　　佳人以繼態然則似是戎夷之舞按今舞¶
　　　　　人衣冠類蠻服疑出南蠻諸國者也¶
將軍奉命即須行塞外領強兵聞道烽煙動腰間寶劒<md:KR4h0034_SBCK_056-13a>¶匣中鳴¶
　　　　同前三首　　　　　　　薛　能¶
同營三十萬震鼔伐西羌戰血黏秋草征塵攪夕陽歸
<pb:KR4h0034_WYG_056-17b>
來人不識帝里獨戎裝¶
懸軍征拓羯内地隔蕭闗日色崑崙上風聲朔漠間何¶
當千萬騎颯颯貳師還¶
意氣成功日春風起絮天樓臺新邸第歌舞小嬋娟急¶
破催揺曳羅衫半脫肩¶
　　　　屈柘詞　　　　　　　　温庭筠¶
楊栁縈橋緑玫瑰拂地紅繡衫金騕裊花髻玉瓏璁宿¶
雨香潛潤春流水暗通畫樓初夢斷晴(一作/曉)日照湘風<md:KR4h0034_SBCK_056-13b>¶
<pb:KR4h0034_WYG_056-18a>
　　　散樂附¶
　　　　　周禮曰旄人教舞散樂鄭康成云散樂野¶
　　　　　人為樂之善者若今黄門倡即漢書所謂¶
　　　　　黄門名倡丙彊景武之屬是也漢有黄門¶
　　　　　鼓吹天子所以宴羣臣然則雅樂之外又¶
　　　　　有宴私之樂焉唐書樂志曰散樂者非部¶
　　　　　伍之聲俳優歌舞雜奏秦漢已來又有雜¶
　　　　　伎其變非一名為百戲亦總謂之散樂自
<pb:KR4h0034_WYG_056-18b>
　　　　　是歴代相承有之¶
　　　　俳歌辭　　　　　　　　古　辭¶
　　　　　一曰侏儒導自古有之盖倡優戲也說文<md:KR4h0034_SBCK_056-14a>¶　　　　　曰俳戲也榖梁曰魯定公㑹齊侯於夾谷¶
　　　　　罷㑹齊人使優施舞於魯君之幕下范寗¶
　　　　　云優俳施其名也樂記子夏對魏文侯問¶
　　　　　曰新樂進俯退俯俳優侏儒獶雜子女王¶
　　　　　肅云俳優短人也則其所從來亦逺矣南
<pb:KR4h0034_WYG_056-19a>
　　　　　齊書樂志曰侏儒導舞人自歌之古辭俳¶
　　　　　歌八曲前一篇二十二句今侏儒所歌擿¶
　　　　　取之也古今樂録曰梁三朝樂第十六設¶
　　　　　俳技技兒以青布囊盛竹篋貯兩踒子負¶
　　　　　束寫地歌舞小兒二人提沓踒子頭讀俳¶
　　　　　云見俳不語言俳澀所俳作一起四坐敬<md:KR4h0034_SBCK_056-14b>¶　　　　　止馬無懸蹄牛無上齒駱駞無角奮迅兩¶
　　　　　耳半拆薦博四角恭跱隋書樂志曰魏晉
<pb:KR4h0034_WYG_056-19b>
　　　　　故事有侏儒導引隋文帝以非正典罷之¶
俳不言不語呼俳噏所俳適一起狼率不止生拔牛角¶
摩斷膚耳馬無懸蹄牛無上齒駱駞無角奮迅兩耳¶
　　　　宋鳯凰銜書伎辭¶
　　　　　隋書樂志曰鳯凰銜書伎自宋齊已來有¶
　　　　　之三朝用之南齊書樂志曰盖魚龍之流¶
　　　　　也元㑹日侍中於殿前跪取其書以授舎¶
　　　　　人舎人受書升殿跪奏宋世有辭齊初詔
<pb:KR4h0034_WYG_056-20a>
　　　　　江淹改造至梁武帝普通中下詔罷之<md:KR4h0034_SBCK_056-15a>¶大宋興隆膺靈符鳯鳥感和銜素書嘉樂之美通𤣥虚¶
惟新濟濟邁唐虞巍巍蕩蕩道有餘¶
　　　　齊鳯凰銜書伎辭¶
皇齊啓運從瑶璣靈鳯銜書集紫微和樂既洽神所依¶
超商巻夏耀英輝永世壽昌聲華飛¶
　
　
<pb:KR4h0034_WYG_056-20b>
　
　
　
　
　
　
　
　樂府詩集巻五十六
