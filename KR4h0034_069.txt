# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:56.304962
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 69
#+PROPERTY: FILE SB04n0332-069樂府詩集-卷第六十九.
<pb:KR4h0034_SBCK_069-1a>¶
樂府詩集卷第六十九¶
　　　　　　　太原　郭茂倩　編次¶
　　雜曲歌辭¶
　　　　車遙遙　車　&KR1780;¶
車遙遙兮馬洋洋追思君兮不可&KR0111;君安遊兮西入秦¶
願將微影随君身君在陰兮影不見君仰日月妾所願¶
　　　　同前　孟　郊¶
路喜到江盡江上又通舟舟車兩無阻何處不得遊丈¶
夫四方志女子安可畱郎自別日言無令生遠愁旅雁¶
忽叫月斷猿寒啼秋此夕夢君夢君在百城樓寒淚無¶
因波寄恨無因輈願爲馭者手與郎&KR0326;馬頭¶
<pb:KR4h0034_SBCK_069-1b>¶
　　　　同前　張　籍¶
征人遙遙出古城&KR0031;輪齊動駟馬鳴山川無處無歸路¶
念君長作萬里行野田人稀秋草綠日&KR0448;放馬車中㝛¶
驚麏遊&KR0567;在我&KR0342;獨唱鄉歌對僮僕君家大宅鳳城隅¶
年年道上隨行車願爲玉鑾繫&KR0160;軾終日有聲在君側¶
門前舊轍久已平無由復得君消息¶
　　　　同前　張　祜¶
東方曨曨車軋軋地色不分新去轍閨門半掩牀半空¶
班班枕花&KR0714;淚紅君心若車千萬轉妾身如轍遺漸遠¶
碧川樓樓山宛宛馬蹄在耳輪在眼桑門女兒情不淺¶
莫道野蠶能作繭¶
<pb:KR4h0034_SBCK_069-2a>¶
　　　　同前　胡　曾¶
自從車馬出門朝便入空房守寂寥玉枕夜&KR0714;魚信絶¶
金鈿秋盡雁書遙臉&KR0065;楚雨臨風落頭上春雲向日銷¶
芳草又衰還不至碧天霜冷轉無憀¶
　　　　自君之出矣　孝武帝¶
　　　　　漢徐幹有室思詩五章其第三章曰自君¶
　　　　　之出矣朙鏡暗不治思君如流水無有竆¶
　　　　　已時自君之出矣葢起於此齊虞羲亦謂¶
　　　　　之思君去時行¶
自君之出矣金翠闇無精思君如日月囘還晝夜生¶
　　　　同前　劉義恭¶
<pb:KR4h0034_SBCK_069-2b>¶
自君之出矣笥錦廢不開思君如淸風曉夜常徘徊¶
　　　　同前　顏師伯¶
自君之出矣芳帷低不舉思君如囘雪流亂無端緒¶
　　　　同前　鮑令暉¶
自君之出矣臨軒不解顏砧杵夜不發髙門晝&KR0106;關帷¶
中流熠燿庭前&KR0160;紫蘭物枯識節異鴻歸知客寒遊取¶
&KR0448;春盡餘思待君還¶
　　　　同前二首　王　融¶
自君之出矣芳藇絶瑤巵思君如形影寢興未曽離¶
自君之出矣金鑪香不然思君如朙燭中宵空自煎¶
　　　　同前　虞　羲¶
<pb:KR4h0034_SBCK_069-3a>¶
自君之出矣楊桺正依依君去無消息唯見黄鶴飛關¶
山多險阻士馬少光輝流年無止極君去何時歸¶
　　　　同前　范　雲¶
自君之出矣羅帳咽秋風思君如蔓草連延不可竆¶
　　　　同前六首　陳後主¶
自君之出矣霜暉當夜朙思君若風影来去不曾停¶
自君之出矣房空帷帳輕思君如晝燭懐心不見朙¶
自君之出矣不分道無情思君若寒草零落故心生¶
自君之出矣塵網暗羅帷思君如落日無有暫還時¶
自君之出矣綠草遍階生思君如夜燭垂淚著雞鳴¶
自君之出矣愁顔難復覩思君如蘖條夜夜只交苦¶
<pb:KR4h0034_SBCK_069-3b>¶
　　　　同前　賈馮吉¶
自君之出矣紅顔轉憔悴思君如朙燭煎心且銜涙¶
　　　　同前　陳叔達¶
自君之出矣朙鏡罷紅妝思君如夜燭煎淚㡬千行¶
　　　　同前　李康代¶
自君之出矣梁塵静不飛思君如滿月夜夜減容暉¶
　　　　同前　辛弘智¶
自君之出矣&KR0246;吹絶無聲思君如百草撩亂逐春生¶
　　　　同前　盧　仝¶
自君之出矣壁上蜘蛛織近取見妾心夜夜無休息妾¶
有雙玉環寄君表相憶環是妾之心玉是君之徳馳情¶
<pb:KR4h0034_SBCK_069-4a>¶
增悴容蓄思損精力玉簟寒悽悽延想心惻惻風含霜¶
月朙水泛碧天色此水有盡時此情無終極¶
　　　　同前　雍&KR0073;之¶
自君之出矣寳鏡爲誰朙思君如隴水長聞嗚咽聲¶
　　　　同前　張　祜¶
自君之出矣萬物看成古千尋葶藶枝争奈長長苦¶
　　　　長相思　呉邁遠¶
　　　　　古詩曰客從遠方来遺我一書札上言長¶
　　　　　相思下言久離别李陵詩曰行人難久畱¶
　　　　　各言長相思蘇武詩曰生當復來歸死當¶
　　　　　長相思長者久遠之辭言行人久戍寄書¶
<pb:KR4h0034_SBCK_069-4b>¶
　　　　　以遺所思也古詩又曰客從遠方來遺我¶
　　　　　一端綺文綵雙鴛鴦裁爲合歡被著以長¶
　　　　　相思緣以結不解謂被中著綿以致相思¶
　　　　　緜緜之意故曰長相思也又有千里思與¶
　　　　　此相類¶
晨有行路客依依造門端人馬風塵色知從河塞還時¶
我有同棲結宦遊邯鄲將不異客子分飢復共寒煩君¶
尺帛書寸心從此殫遣妾長憔悴豈復歌笑顏簷隠千¶
霜樹庭枯十載蘭經春不舉䄂秋落寧復看一見願道¶
意君門已九關虞卿棄相印擔簦爲同歡閨陰欲早霜¶
何事空盤桓¶
<pb:KR4h0034_SBCK_069-5a>¶
　　　　長相思　梁昭朙太子¶
相思無終極長夜起嘆息徒見貎嬋(㛹/一作)娟寜知心有¶
憶寸心無以因願附歸飛翼¶
　　　　同前二首　張　率¶
長相思久離别美人之遠如雨絶獨延佇心中結望雲¶
雲去遠望鳥鳥飛滅空望終若斯珠涙不能雪¶
長相思久别離所思何在苦天垂鬱陶相望不得知玉¶
階月夕映羅帷羅帷風夜吹長思不能寢坐望天河移¶
　　　　同前二首　陳後主¶
長相思久相憶關山征戍何時極望風雲絶音息上林¶
書不歸&KR0326;紋徒自織羞將别後面還似初相識¶
<pb:KR4h0034_SBCK_069-5b>¶
長相思怨成悲蝶縈草樹連絲庭花飄&KR0652;飛入帷帷中¶
看隻影對鏡斂雙睂兩見同見月兩別共春時¶
　　　　同前二首　徐　陵¶
長相思望歸難傳聞奉詔戍臯蘭(戍臯蘭/一作傳制)龍城遠雁¶
門寒愁來瘦轉劇衣帶自然寛念君今不見(念不見/一作君今)¶
誰爲抱腰看¶
長相思好奉節夢裏&KR0106;啼悲不&KR0165;帳中起窗前髻桺絮¶
飛還聚遊絲斷復結欲見洛陽花如君隴頭雪¶
　　　　同前　蕭　淳¶
長相思久離别新鷰參差條可結壺關遠雁書絕對雲¶
&KR0106;憶陣看花復愁雪猶有望歸心流黄未剪截¶
<pb:KR4h0034_SBCK_069-6a>¶
　　　　同前　陸　瓊¶
長相思久離別一罷鴛文綺薦絶鴻已去桺堪結室冷¶
鏡疑冰庭幽花似雪容貎朝朝改書字看看滅¶
　　　　同前　王　瑳¶
長相思久離別兩心同憶不相徹悲風悽(淒/一作)愁雲結¶
桺葉睂上銷菱花鏡中滅雁封歸飛斷鯉素還流絕¶
　　　　同前二首　江　總¶
長相思久離别征夫去遠芳音滅湘水深隴頭咽紅羅¶
斗帳裏綠綺淸&KR0076;絶逶迤百尺樓愁思三秋結¶
長相思久别離春風送鷰入簷窺暗開脂粉弄花枝紅¶
樓千愁色玉筯兩行垂心心不相照望望何由知¶
<pb:KR4h0034_SBCK_069-6b>¶
　　　　同前¶
罷秋有餘慘還春不覺溫詎知玉筵側長挂銷愁人¶
　　　　同前　郎大家宋氏¶
長相思久離别關山阻風烟絶臺上鏡文銷袖中書字¶
滅不見君形影何曽有懽悅¶
　　　　同前　蘇　頲¶
君不見天津橋下東流水東望龍門北朝市楊桺靑靑¶
宛地垂桃紅李白花參差花參差桺堪結此時憶君心¶
斷絶¶
　　　　同前三首　李　白¶
長相思在長安絡緯秋啼金井欄微霜淒淒簟色寒孤¶
<pb:KR4h0034_SBCK_069-7a>¶
燈不朙思欲絶卷帷望月空長歎美人如花隔雲端(作/一)¶
(隔雲端/佳期迢迢)上有靑冥之長天下有綠水之波瀾天長路¶
遠魂飛苦夢魂不到關山難長相思摧心肝¶
日色已盡花含烟月朙欲素愁不眠趙瑟初停鳳凰柱¶
蜀琴欲奏鴛鴦絃此曲有意無人傳願随春風寄燕然¶
憶君迢迢隔靑天㫺日横波目今成流淚泉不信妾腸¶
斷歸來看取朙鏡前¶
美人在時花滿堂美人去後空餘牀牀中繡被卷不寢¶
至今三載猶聞香香亦竟不滅人亦竟不來相思黄葉¶
落白露㸃靑苔¶
　　　　同前　張　繼¶
<pb:KR4h0034_SBCK_069-7b>¶
遼陽望河縣白首無由(人/一作)見海上&KR0226;瑚枝年年寄春¶
鷰¶
　　　　同前二首　令狐楚¶
君行登隴上妾夢在閨中玉箸千行落銀牀一半空¶
綺席春眠覺紗窗曉望迷朦朧&KR0714;夢裏猶自在遼西¶
　　　　同前　白居易¶
九月西風興月冷霜(露/一作)&KR0160;凝&KR0736;君秋夜長一夜魂九¶
升二月東風来草坼花心開&KR0736;君春日遲一夜腸九&KR0326;¶
妾住洛橋北君住洛橋南十五即相識今年二十三有¶
如女蘿草生在松之側蔓短枝苦髙縈&KR0326;上不得人言¶
人有願願至天必成願作遠方獸歩歩比肩行願作深¶
<pb:KR4h0034_SBCK_069-8a>¶
山木枝枝連理生¶
　　　　千里思　祖叔辨¶
細君辭漢宇王嬙即虜衢寂寂人逕阻迢迢天路&KR0651;憂¶
來似懸斾涙下若連珠無因上林雁但見邉城蕪¶
　　　　同前　李　白¶
李陵没胡沙蘇武還漢家迢迢五原關朔雪亂&KR0065;花(作/一)¶
(如花/愁見雪)一去隔絶域思歸但長嗟鴻雁向西北飛(因/一作)¶
書報天涯¶
　　　　同前　李　端¶
涼州風月美遙望居延路泛泛下天雲靑靑緣寒樹燕¶
山蘇武上海島田横住㪅是草生時行人出門去¶
<pb:KR4h0034_SBCK_069-8b>¶
¶
樂府詩集卷第六十九¶
　　　　　　　東呉毛晉訂正　男扆再訂¶
