# -*- mode: mandoku-view -*-
#+TITLE: 樂府詩集
#+DATE: 2015-09-23 10:32:22
#+PROPERTY: LASTPB  <md:KR4h0034_SBCK_067-1a>
#+PROPERTY: JUAN 69

¶¶
<md:KR4h0034_SBCK_069-1a>¶
<pb:KR4h0034_WYG_069-1a>
欽定四庫全書
　樂府詩集巻六十九¶
　　　　　　　　　　　　宋　郭茂倩　輯¶
　　雜曲歌辭¶
　　　車遙遙　　　　　　　　　車　&KR1780;¶
車遙遙兮馬洋洋追思君兮不可忘君安遊兮西入秦¶
願將微影随君身君在隂兮影不見君仰日月妾所願¶
　　　　同前　　　　　　　　　孟　郊
<pb:KR4h0034_WYG_069-1b>
路喜到江盡江上又通舟舟車兩無阻何處不得逰丈¶
夫四方志女子安可㽞郎自別日言無令生逺愁旅雁¶
忽叫月斷猿寒啼秋此夕夢君夢君在百城樓寒淚無¶
因波寄恨無因輈願為馭者手與郎廻馬頭<md:KR4h0034_SBCK_069-1b>¶　　　　同前　　　　　　　　　張　籍¶
征人遙遙出古城雙輪齊動駟馬鳴山川無處無歸路¶
念君長作萬里行野田人稀秋草綠日暮放馬車中宿¶
驚麏逰&KR0693;在我傍獨唱鄉歌對僮僕君家大宅鳳城隅
<pb:KR4h0034_WYG_069-2a>
年年道上随行車願為玉鑾繫華軾終日有聲在君側¶
門前舊轍久已平無由復得君消息¶
　　　　同前　　　　　　　　　張　祜¶
東方曨曨車軋軋地色不分新去轍閨門半掩牀半空¶
班班枕花殘淚紅君心若車千萬轉妾身如轍遺漸逺¶
碧川樓樓山宛宛馬蹄在耳輪在眼桑門女兒情不淺¶
莫道野蠶能作繭<md:KR4h0034_SBCK_069-2a>¶　　　　同前　　　　　　　　　胡　曾
<pb:KR4h0034_WYG_069-2b>
自從車馬出門朝便入空房守寂寥玉枕夜殘魚信絶¶
金鈿秋盡雁書遙臉邉楚雨臨風落頭上春雲向日銷¶
芳草又衰還不至碧天霜冷轉無憀¶
　　　　自君之出矣　　　　　　孝武帝¶
　　　　　漢徐幹有室思詩五章其第三章曰自君¶
　　　　　之出矣眀鏡暗不治思君如流水何有窮¶
　　　　　已時自君之出矣葢起於此齊虞羲亦謂¶
　　　　　思君去時行
<pb:KR4h0034_WYG_069-3a>
自君之出矣金翠闇無精思君如日月回還晝夜生¶
　　　　同前　　　　　　　　　劉義恭<md:KR4h0034_SBCK_069-2b>¶自君之出矣笥錦廢不開思君如清風曉夜常徘徊¶
　　　　同前　　　　　　　　　顔師伯¶
自君之出矣芳帷低不舉思君如回雪流亂無端緒¶
　　　　同前　　　　　　　　　鮑令暉¶
自君之出矣臨軒不觧顔砧杵夜不發髙門晝恒闗帷¶
中流熠燿庭前華紫蘭物枯識節異鴻歸知客寒遊取
<pb:KR4h0034_WYG_069-3b>
暮春盡餘思待君還¶
　　　　同前二首　　　　　　　王　融¶
自君之出矣芳藇絶瑤巵思君如形影寢興未曽離¶
自君之出矣金鑪香不然思君如眀燭中宵空自煎¶
　　　　同前　　　　　　　　　虞　羲<md:KR4h0034_SBCK_069-3a>¶自君之出矣楊柳正依依君去無消息惟見黄鶴飛闗¶
山多險阻士馬少光輝流年無止極君去何時歸¶
　　　　同前　　　　　　　　　范　雲
<pb:KR4h0034_WYG_069-4a>
自君之出矣羅帳咽秋風思君如蔓草連延不可窮¶
　　　　同前六首　　　　　　　陳後主¶
自君之出矣霜暉常夜眀思君若風影来去不曾停¶
自君之出矣房空帷帳輕思君如晝燭懐心不見眀¶
自君之出矣不分道無情思君若寒草零落故心生¶
自君之出矣塵網暗羅幃思君如落日無有暫還時¶
自君之出矣綠草遍階生思君如夜燭垂涙著雞鳴¶
自君之出矣愁顔難復覩思君如蘖條夜夜只交苦<md:KR4h0034_SBCK_069-3b>¶
<pb:KR4h0034_WYG_069-4b>
　　　　同前　　　　　　　　　賈馮吉¶
自君之出矣紅顔轉憔悴思君如眀燭煎心且銜涙¶
　　　　同前　　　　　　　　　陳叔達¶
自君之出矣眀鏡罷紅妝思君如夜燭煎淚㡬千行¶
　　　　同前　　　　　　　　　李康代¶
自君之出矣梁塵静不飛思君如滿月夜夜减容輝¶
　　　　同前　　　　　　　　　辛宏智¶
自君之出矣絃吹絶無聲思君如百草撩亂逐春生
<pb:KR4h0034_WYG_069-5a>
　　　　同前　　　　　　　　　盧　仝¶
自君之出矣壁上蜘蛛織近取見妾心夜夜無休息妾¶
有雙玉環寄君表相憶環是妾之心玊是君之徳馳情<md:KR4h0034_SBCK_069-4a>¶增悴容蓄思損精力玉簟寒悽悽延想心惻惻風含霜¶
月眀水泛碧天色此水有盡時此情無終極¶
　　　　同前　　　　　　　　　雍裕之¶
自君之出矣寳鏡為誰眀思君如隴水長聞嗚咽聲¶
　　　　同前　　　　　　　　　張　祜
<pb:KR4h0034_WYG_069-5b>
自君之出矣萬物看成古千尋葶藶枝争奈長長苦¶
　　　　長相思　　　　　　　　呉邁逺¶
　　　　　古詩曰客從逺方来遺我一書札上言長¶
　　　　　相思下言久離别李陵詩曰行人難久留¶
　　　　　各言長相思蘇武詩曰生當復来歸死當¶長
　　　　　相思長者久逺之辭言行人久戍寄書<md:KR4h0034_SBCK_069-4b>¶以遺
　　　　　所思也古詩又曰客從逺方耒遺我¶一端綺
　　　　　文綵雙鴛鴦裁為合歡被著以長¶相思緣
<pb:KR4h0034_WYG_069-6a>
　　　　　以結不解謂被中著綿以致相思¶緜緜之
　　　　　意故曰長相思也又有千里思與¶此相類¶
晨有行路客依依造門端人馬風塵色知從河塞還時¶我
有同棲結宦遊邯鄲將不異客子分飢復共寒煩君¶尺帛
書寸心從此殫遣妾長憔悴豈復歌笑顔簷隠千¶霜樹庭
枯十載蘭經春不舉䄂秋落寧復看一見願道¶意君門已
九闗虞卿棄相邙擔簦為同歡閨隂欲早霜¶何事空盤桓<md:KR4h0034_SBCK_069-5a>¶　　　　長相思　　　　　　　　　梁昭眀太子
<pb:KR4h0034_WYG_069-6b>
相思無終極長夜起嘆息徒見貎嬋(一作/㛹)娟寜知心有¶
憶寸心無以因願附歸飛翼¶
　　　　同前二首　　　　　　　　張　率¶
長相思久離别美人之逺如兩絶獨延佇心中結望雲¶
雲去逺望鳥鳥飛滅空望終若斯珠涙不能雪¶
長相思久别離所思何在苦天垂鬱陶相望不得知玉¶
階月夕映羅帷羅帷風夜吹長思不能寢坐望天河移¶
　　　　同前二首　　　　　　　　陳後主
<pb:KR4h0034_WYG_069-7a>
長相思久相憶闗山征戍何時極望風雲絶音息上林¶
書不歸廻紋徒自織羞將别後面還似初相識<md:KR4h0034_SBCK_069-5b>¶長相思怨成悲蝶縈草樹連絲庭花飄散飛入帷帷中¶
看隻影對鏡歛雙睂兩見同見月兩別共春時¶
　　　　同前二首　　　　　　　徐　陵¶
長相思望歸難傳聞奉詔戍臯蘭(一作傳制/戍臯蘭)龍城逺雁¶
門寒愁來瘦轉劇衣帶自然寛念君今不見(一作君今/¶念不見)
誰為抱腰㸔
<pb:KR4h0034_WYG_069-7b>
長相思好奉節夢裏恒啼悲不洩帳中起窗前髻栁絮¶
飛還聚逰絲斷復結欲見洛陽花如君隴頭雪¶
　　　　同前　　　　　　　　　蕭　淳¶
長相思久離別新鷰参差條可結壺闗逺雁書絶對雲¶
恒憶陣㸔花復愁雪猶有望歸心流黄未剪截<md:KR4h0034_SBCK_069-6a>¶　　　　同前　　　　　　　　　陸　瓊¶
長相思久離別一罷鴛文綺薦絶鴻已去桺堪結室冷¶
鏡疑冰庭幽花似雪容貎朝朝改書字㸔㸔滅
<pb:KR4h0034_WYG_069-8a>
　　　　同前　　　　　　　　　王　瑳¶
長相思久離別兩心同憶不相徹悲風悽(一作/淒)愁雲結¶
栁葉眉上銷菱花鏡中滅雁封歸飛斷鯉素還流絶¶
　　　　同前　　　　　　　　　江　總¶
長相思久離別征夫去逺芳音滅湘水深隴頭咽紅羅¶
斗帳裏綠綺清弦絶逶迤百尺樓愁思三秋結¶
長相思久別離春風送鷰入簷窺暗開脂粉弄花枝紅¶
樓千愁色玉筯兩行垂心心不相照望望何由知<md:KR4h0034_SBCK_069-6b>¶
<pb:KR4h0034_WYG_069-8b>
　　　　同前¶
罷秋有餘惨還秋不覺温詎知玉筵側長挂銷愁人¶
　　　　同前　　　　　　　　　郎大家宋氏¶
長相思久離別闗山阻風烟絶臺上鏡文銷袖中書字¶
滅不見君形影何曽有懽悦¶
　　　　同前　　　　　　　　　蘇　頲¶
君不見天津橋下東流水東望龍門北朝市楊栁青青¶
踠地垂桃紅李白花參差花參差栁堪結此時憶君心
<pb:KR4h0034_WYG_069-9a>
斷絶¶
　　　　同前三首　　　　　　　李　白¶
長相思在長安絡緯秋啼金井欄㣲霜淒淒簟色寒孤<md:KR4h0034_SBCK_069-7a>¶燈不眀思欲絶巻幃望月空長嘆美人如花隔雲端(一/作)¶
(佳期迢迢/隔雲端)上有青冥之長天下有綠水之波瀾天長路¶
逺雲飛苦夢魂不到闗山難長相思摧心肝¶
日色已盡花含烟月明欲素愁不眠趙瑟初停鳳凰柱¶
蜀琴欲奏鴛鴦弦此曲有意無人傳願随春風寄燕然
<pb:KR4h0034_WYG_069-9b>
憶君迢迢隔青天昔日横波目今成流淚泉不信妾腸¶
斷歸來㸔取明鏡前¶
美人在時花滿堂美人去後空餘牀牀中繡被巻不寢¶
至今三載猶聞香香亦竟不滅人亦竟不來相思黄葉¶
落白露㸃青苔¶
　　　　同前　　　　　　　　　張　繼<md:KR4h0034_SBCK_069-7b>¶遼陽望河縣白首無由(一作/人)見海上珊瑚枝年年寄春¶
鷰
<pb:KR4h0034_WYG_069-10a>
　　　　同前二首　　　　　　　令狐楚¶
君行登隴上妾夢在閨中玉箸千行落銀牀一半空¶
綺席春眠覺紗窗曉望迷朦朧殘夢裏猶自在遼西¶
　　　　同前　　　　　　　　　白居易¶
九月西風興月冷霜(一作/露)華凝思君秋夜長一夜魂九¶
升二月東風来草坼花心開思君春日遲一夜腸九廻¶
君住洛橋北君住洛橋南十五即相識今年二十三有¶
如女蘿草生在松之側蔓短枝苦髙縈廻上不得人言
<pb:KR4h0034_WYG_069-10b>
人有願願至天必成願作逺方獸歩歩比肩行願作深<md:KR4h0034_SBCK_069-8a>¶山木枝枝連理生¶
　　　　千里思　　　　　　　　祖叔辨¶
細君辭漢宇王嬙即虜衢寂寂人逕阻迢迢天路殊憂¶
來似懸斾涙下若連珠無因上林雁但見邉城蕪¶
　　　　同前　　　　　　　　　李　白¶
李陵没胡沙蘇武還漢家迢迢五原闗朔雪亂邉花(一/作)¶
(愁見雪/如花)一去隔絶域思歸但長嗟鴻雁向西北飛(一作/¶囙)
<pb:KR4h0034_WYG_069-11a>
書報天涯¶
　　　　同前　　　　　　　　　李　端¶
涼州風月美遙望居延路泛泛下天雲青青緣寒樹燕¶
山蘇武上海島田横住更是草生時行人出門去<md:KR4h0034_SBCK_069-8b>¶　
　
　
　
<pb:KR4h0034_WYG_069-11b>
　
　
　
　
　
　
　
　樂府詩集巻六十九
