# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:57.482472
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 93
#+PROPERTY: FILE SB04n0332-093樂府詩集-卷第九十三.
<pb:KR4h0034_SBCK_093-1a>¶
樂府詩集巻第九十三¶
　　　　　　　太原　郭茂倩　編次¶
　　新樂府辭¶
　　　樂府雜題¶
　　　　塞下曲十一首　僧貫休¶
下營依遁甲分師把河隍地使人心惡風吹旗燄荒搜¶
山見探卒放火獵黄羊唯有南飛雁聲聲斷客腸¶
歸去是何年山連邏逤川蒼黄曾戰地空闊養鵰天旗¶
挿蒸沙堡槍擔卓槊泉蕭條寒日落號令徹窮邊¶
虜㓂日相待如龍馬不肥突圍金甲破趂賊鐵槍飛漢¶
月堂堂上胡雲慘慘微黄河冰已合猶未送征衣¶
<pb:KR4h0034_SBCK_093-1b>¶
南北唯堪恨東西實可嗟常飛侵夏雪何處有人家風¶
刮隂山薄河推大岸斜只應寒夜夢時見故園花¶
不是將軍勇胡兵豈易當雨曾淋火陣箭又中金瘡鐵¶
嶺全無土犲羣亦有狼因思無戰日天子是陶唐¶
榆葉飄蕭盡關防烽寨重寒來知馬疾戰後覺人兇燒¶
逐飛蓬死沙生毒霧濃誰能奏朙主功業已堪封¶
萬戰千征地蒼茫古寨門隂兵爲客&KR1090;惡酒發刀㾗風¶
落崑崙石河萌苜蓿根將軍更移帳日日近西蕃¶
古塞腥膻地胡兵聚如蠅寒鵰中&KR1076;石落在黄河冰蒼¶
茫邏逤城枿枿賊氣興鑄金禱秋穹還擬相憑陵¶
戰骨踐成塵飛入征人目黄雲忽變黑戰鬼作陣哭隂¶
<pb:KR4h0034_SBCK_093-2a>¶
風吼大漠火號出不得誰為天子前唱此邊城曲¶
日向平沙出還向平沙沒飛蓬落陣營驚鵰去天末帝¶
鄉青樓倚霄漢歌吹掀天對花月豈知塞上望鄉人日¶
日雙眸滴清血¶
狼烟作陣雲匈奴愛輕敵領兵不知數牛羊復吞磧嚴¶
冬大河枯嫖姚去深擊戰血染黄沙風吹映天赤¶
　　　　同前六首　盧　綸¶
鷲翎金僕姑燕尾繡蝥弧獨立揚新令千營共一呼¶
林暗草驚風將軍夜引弓平朙尋白羽沒在石稜中¶
月黑雁飛髙單于夜遁逃欲將輕騎逐大雪滿弓刀¶
野幕蔽瓊筵羗戎賀勞旋醉和金甲舞雷鼓動山川¶
<pb:KR4h0034_SBCK_093-2b>¶
調箭又呼鷹俱聞出世能奔狐將迸雉掃盡古丘陵¶
亭亭七葉貴蕩蕩一隅清他日題麟閣唯應獨不名¶
　　　　同前二首　僧皎然¶
寒塞無因見落梅胡人吹入笛聲來勞勞亭上春應度¶
夜夜城南戰未回¶
都護今年破武威胡沙萬里鳥空飛旄竿瀚海掃雲出¶
氈騎天山踏雪歸¶
　　　　同前　李　賀¶
胡角引北風薊門白於水天含青海道城頭見千里露¶
下旗濛濛寒金鳴夜刻蕃甲鏁蛇鱗馬嘶青塜白秋静¶
是旄頭沙逺席萁愁帳北天應盡河聲出塞流¶
<pb:KR4h0034_SBCK_093-3a>¶
　　　　同前　劉　駕¶
勒兵遼水邊風急巻旌旃絶塞隂無草平沙去盡天下¶
營㸔斗建傳號信狼烟聖代書青史當時破虜年¶
　　　　同前二首　王　維¶
辛勤㡬出黄花戍迢遰初隨細桺營塞晚每愁殘月苦¶
邊秋更逐斷蓬驚¶
年少辭家從冠軍金裝寶劒去邀勲不知馬骨傷寒水¶
唯見龍城起𦱤雲¶
　　　　同前二首　令狐楚¶
雪滿衣裳冰滿鬚曉隨飛將代單于平生志氣今何在¶
把得家書淚似珠¶
<pb:KR4h0034_SBCK_093-3b>¶
邊草蕭條塞雁飛征人南望盡霑衣黄塵滿靣長湏戰¶
白髪生頭未得歸¶
　　　　同前五首　張仲素¶
三戍漁陽再渡遼騂弓在臂劒横腰匈奴欲似知名姓¶
休𠊓隂山更射鵰¶
獵馬千羣雁㡬雙燕然山下碧油幢傳聲漢北單于破¶
火照旌旗夜受降¶
朔雪飄飄開雁門平沙歴亂巻蓬根功名恥計擒生數¶
直斬樓蘭報國恩¶
隴水潺湲隴樹秋征人到此淚雙流鄉關萬里無因見¶
西戍河源早晚休¶
<pb:KR4h0034_SBCK_093-4a>¶
隂磧茫茫塞草腓桔橰烽上𦱤烟飛交河北望天連海¶
蘇武曾將漢節歸¶
　　　　同前六首　戎　昱¶
慘慘寒日沒北風巻蓬根將軍領疲兵却入古塞門回¶
頭指隂山殺氣成黄雲¶
上山望胡兵胡馬馳驟速黄河冰已合意又向南牧嫖¶
姚夜出軍霜雪割人肉¶
塞北無草木烏鳶巢僵屍泱漭沙漠空終日胡風吹戰¶
卒多苦辛苦辛無四時¶
晚渡西海西向東看日沒𠊓岸砂礫堆半和戰兵骨單¶
于竟未滅隂氣常勃勃¶
<pb:KR4h0034_SBCK_093-4b>¶
城上畫角哀則知兵辛苦試問左右人無言淚如雨何¶
意休朙時終年事鼙𡔷¶
北風凋白草胡馬日駸駸夜後戍樓月秋來邊將心鐵¶
衣霜露重戰馬嵗年深自有盧龍塞烟塵飛至今¶
　　　　同前　丁　稜¶
北風鳴晚角雨雪塞雲低烽舉戰軍動天寒征馬嘶出¶
營紅斾展過磧暗沙迷諸將年皆老何時罷𡔷鼙¶
　　　　同前　郎士元¶
寶刀塞上兒身經百戰曾百勝壯心竟未嫖姚知白草¶
山頭日初沒黄沙戍下悲歌發蕭條夜静邊風吹獨倚¶
營門望秋月¶
<pb:KR4h0034_SBCK_093-5a>¶
　　　　同前　許　渾¶
夜戰桑乾雪秦兵半不歸朝來有鄉信猶自寄征衣¶
　　　　同前　周　朴¶
石國胡兒向磧東愛吹横笛引秋風夜來雲雨皆飛盡¶
月照平沙萬里空¶
　　　　同前二首　張　祜¶
二十逐嫖姚分兵逺戍遼雪迷經塞夜冰壯渡河朝促¶
放鵰難下生騎馬未調小儒何足問㸔取劒横腰¶
萬里配長陘連年慣野營入羣來揀馬抛伴去擒生箭¶
揷鵰翎闊弓盤鵲角輕問㸔行逺近西去受降城¶
　　　　塞下　李宣逺¶
<pb:KR4h0034_SBCK_093-5b>¶
秋日并州路黄榆落故關孤城吹角罷數騎射鵰還帳¶
幕遥臨水牛羊自下山行人正垂淚烽火起雲間¶
　　　　同前三首　沈　彬¶
塞葉聲悲秋欲霜寒山數㸃下牛羊映霞旅雁隨踈雨¶
向磧行人帶夕陽邊騎不來沙路失國恩深後海城荒¶
胡兒向化新成長猶自千回問漢王¶
貴主和親殺氣沉燕山閒獵𡔷鼙音旗分雪草偷邊馬¶
箭入寒雲落塞禽隴月盡牽鄉思動戰衣誰寄淚㾗深¶
金釵謾作封侯别擘破佳人萬里心¶
月冷榆關過雁行將軍寒笛老思鄉貳師骨恨千夫壯¶
李廣魂飛一劒長戍角就沙催落日隂雲分磧護秋霜¶
<pb:KR4h0034_SBCK_093-6a>¶
誰知漢武輕中國閒奪天山草木荒¶
　　　　交河塞下曲　胡　曾¶
交河冰薄日遲遲漢將思家感别離塞北草生蘇武泣¶
隴西雲起李陵悲曉侵雉堞烏先覺春入關山雁獨知¶
何處疲兵心最苦夕陽樓上笛聲時¶
　　　　汾隂行　李　嶠¶
君不見㫺日西京全盛時汾隂后土親祭祠齋宫㝛寢¶
設㕑供撞鐘鳴𡔷樹羽旗漢家五世才且雄賓延萬靈¶
服九戎柏梁賦詩髙宴罷詔書法駕幸河東河東太守¶
親掃除奉迎至尊導鑾輿五營將校列容衛三河縱觀¶
空里閭回旌駐蹕降靈埸焚香奠醑邀百祥金鼎發食¶
<pb:KR4h0034_SBCK_093-6b>¶
正焜煌靈祇煒&KR0177;攄景光埋玉陳牲禮神畢舉麾上馬¶
乘輿出彼汾之曲嘉可游木蘭為檝桂為舟櫂歌微吟¶
綵鷁浮簫𡔷哀鳴白雲秋歡娛宴洽賜羣后家家復除¶
户牛酒聲朙動天樂無有千秋萬嵗南山夀自從天子¶
向秦關玉輦金車不復還珠簾羽帳長寂寞鼎湖龍髯¶
安可攀千齡人事一朝空四海為家此路窮雄豪意氣¶
今何在壇埸宮館盡蒿蓬路逢古老長歎息世事回環¶
不可測㫺時青樓對歌舞今日黄埃聚荆棘山川滿目¶
淚沾衣富貴榮蕐能㡬時不見只今汾水上唯有年年¶
秋雁飛¶
　　　　大梁行　唐堯客¶
<pb:KR4h0034_SBCK_093-7a>¶
客有成都來為我彈鳴琴前彈别鶴操後奏大梁吟大¶
梁傷客情荒臺對古城版築有陳迹歌吹無遺聲雄哉¶
魏公子疇日好羅英秀士三千人煌煌象列星金槌奪¶
晉鄙白刃刎侯嬴邯鄲救趙北函谷走秦兵君子榮且¶
昧忠信莫之朙間諜忽來及雄圗靡克成千齡萬化盡¶
但見榮與清舊國多狐兎夷門荆棘生蒼梧彩雲沒汳¶
浦緑池平聞有東山去蕭蕭班馬鳴河洲搴㝛莽日夕¶
淚沾纓因之唁公子慷慨此歌行¶
　　　　同前　髙　適¶
古城莽蒼饒荆榛驅馬荒城愁殺人魏王宮觀盡禾黍¶
信陵賓客隨灰塵憶㫺雄都舊朝市軒車照(炤/一作)曜歌¶
<pb:KR4h0034_SBCK_093-7b>¶
鍾起軍容帶甲三十萬國歩連衡一千里全盛湏㬰那¶
可論髙臺曲池無復存遺墟但見狐狸跡古地空多(作/一)¶
(餘)草木根𦱤天揺落傷懷抱撫劒悲歌對秋草俠客猶¶
傳朱亥名行人尚識夷門道白璧黄金萬户侯寶刀駿¶
馬填山丘年代淒涼不可問往來唯見水東流¶
　　　　洛陽行　張　籍¶
洛陽宮闕當中州城上峩峩十二樓翠蕐西去㡬時返¶
梟巢乳鳥藏鷙鷰御門空鏁五十年稅彼農夫修玉殿¶
六街朝𦱤𡔷鼕鼕禁兵持㦸守空宮百官日月謝拜表¶
驛使相續長安道上陽宮樹黄復綠野豺入苑食麋鹿¶
陌上老翁雙淚垂芙說武皇廵幸時¶
<pb:KR4h0034_SBCK_093-8a>¶
　　　　永嘉行¶
　　　　　晉書曰懷帝永嘉五年六月劉曜王彌䧟¶
　　　　　洛陽入于南宮升太極前殿縱兵大掠悉¶
　　　　　收宮人珍寶曜於是害諸王公及百官已¶
　　　　　下三萬餘人遷帝於平陽劉聰以帝爲㑹稽¶
　　　　　公按劉元海本匈奴冐頓之後曜其族子¶
　　　　　也¶
黄頭鮮卑入洛陽胡兒持㦸昇朙堂晉家天子作降虜¶
公卿齊走如牛羊紫陌旌旛暗相觸家家雞犬驚上屋¶
婦人出門隨亂兵夫死眼前不敢哭九州諸侯自曠土¶
無人領兵來護主北人避胡多在南南人至今能晉語¶
<pb:KR4h0034_SBCK_093-8b>¶
　　　　田家行　王　建¶
男聲欣欣女顔悅人家不怨言語别五風雖熱麥風清¶
簷頭索索繰車鳴野蠶作繭人不取葉間撲撲秋蛾生¶
麥收上埸絹在軸的知輸得官家足不願(望/一作)入口復¶
上身且免向城賣黄犢田家衣食無厚薄不見縣門身¶
即樂¶
　　　　同前　元　稹¶
牛㕰㕰田确确旱塊敲牛蹄趵趵種得官倉珠顆穀六¶
十年來兵簇簇日月食糧車轆轆一日官軍收海服驅¶
牛駕車食羊肉歸來收得牛兩角重鑄樓犁作斤斸姑¶
舂婦檐輸官不足歸賣屋願官早勝讎早覆農死有兒¶
<pb:KR4h0034_SBCK_093-9a>¶
牛有犢不遣官軍糧不足¶
　　　　思逺人　王　建¶
妾思常懸懸君行復綿綿征途向何處碧海與青天嵗¶
久自有念誰令長在邊少年若不歸蕭室如黄泉¶
　　　　同前　張　籍¶
野橋春水清橋上送君行去去人應老年年草自生出¶
門㸔逺道無信向邊城楊桺别離處秋蟬今復鳴¶
　　　　憶逺曲¶
水上山沉沉征途渡逺林途荒人行少馬跡猶可尋雪¶
中獨立樹海口失侶禽誰愛如長綿千里縈我心¶
　　　　同前　元　稹¶
<pb:KR4h0034_SBCK_093-9b>¶
憶逺曲郎身不遠郎心逺沙隨郎飯俱在匙郎意㸔沙¶
那比飯水中畫字無字㾗君心暗畫誰會君況妾事姑¶
姑進止身去門前同萬里一家盡是郎腹心妾似生來¶
無兩耳妾身何足言聴妾私勸君君今夜夜醉何處姑¶
來伴妾自閉門嫁夫恨不早養兒將備老妾自嫁郎身¶
骨立老姑為郎求娶妾妾不忍見姑郎忍見為郎忍耐¶
看姑面¶
　　　　望逺曲　孟　郊¶
朝朝候歸信日日登髙臺行人未去植庭梅别來三見¶
庭花開庭花開盡復㡬時春光駘蕩阻佳期愁來望逺¶
烟塵隔空憐緑鬢風吹白何當歸見逺行客¶
<pb:KR4h0034_SBCK_093-10a>¶
　　　　夫逺征　元　稹¶
趙卒四十萬盡為坑中鬼趙王未信趙母言猶㸃新兵¶
更填死填死之兵兵氣索秦疆趙破括敵起括雖專命¶
起尚輕何況牽肘之人牽不已坑中之鬼妻在營髽&KR0984;¶
戴絰鵞雁鳴送夫之婦又行哭哭聲送死非送行夫逺¶
征逺征不必戍長城出門便不知死生¶
樂府詩集巻第九十三¶
　　　　　　　東呉毛晉訂正　男扆再訂¶
<pb:KR4h0034_SBCK_093-10b>¶
