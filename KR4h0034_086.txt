# -*- mode: mandoku-view -*-
#+TITLE: 樂府詩集
#+DATE: 2015-09-23 10:32:22
#+PROPERTY: LASTPB  <md:KR4h0034_SBCK_085-1a>
#+PROPERTY: JUAN 86

<md:KR4h0034_SBCK_086-1a>¶樂府詩集巻八十五


<pb:KR4h0034_WYG_086-1a>
欽定四庫全書
　樂府詩集巻八十六¶
　　　　　　　　　　　　宋　郭茂倩　輯¶
　　新歌謡辭¶
　　　歌辭¶
　　　　中興歌十首　　　　　　鮑　照¶
千冬逢一春萬夜視朝日生年值中興歡起百年畢¶
中興太平運化清四海樂祥景照玉臺紫烟遊鳳閣
<pb:KR4h0034_WYG_086-1b>
碧樓含夜月紫殿争朝光彩墀散蘭麝風起自生芳¶
白日照前窗玲瓏綺羅中美人掩輕扇含思歌春風¶
三五容色滿四五妙蕐歇已輸春日歡分隨秋光沒¶
北出湖邊戲前還苑中遊飛縠繞長松馳管逐波流<md:KR4h0034_SBCK_086-1b>¶九月秋水清三月春花滋千金逐良日皆競中興時¶
窮泰已有分夀夭復屬天既見中興樂莫持憂自煎¶
襄陽是小地夀陽非帝城今日中興樂遥治在上京¶
梅花一時豔竹葉千年色願君松柏心採照無窮極
<pb:KR4h0034_WYG_086-2a>
　　　　勞歌二首　　　　　　　伍緝之¶
　　　　　莊子曰勞我以生佚我以老息我以死韓¶
　　　　　詩曰飢者歌食勞者歌事若伍緝之云迍¶
　　　　　邅已窮極又云居身苦且危則勞生可知¶
　　　　　矣¶
㓜童輕嵗月謂言可久長一朝見零悴難息向秋霜迍¶
邅已窮極疢痾復不康每恐先朝露不見白日光庻及<md:KR4h0034_SBCK_086-2a>¶盛年時暫遂情所望吉辰既乖越來期𦕈未央促促嵗
<pb:KR4h0034_WYG_086-2b>
月盡窮年空怨(一作/悲)傷¶
女蘿依附松終已冠髙枝浮萍生託水至死不枯萎傷¶
哉抱關士獨無松與期月色似冬草居身苦且危幽生¶
重泉下窮年冰與澌多謝負郭生無所事六竒勞為社¶
下宰時無魏無知¶
　　　　同前　　　　　　　　　蕭　撝¶
百年能㡬許公事罷平生寄言任立政誰憐李少卿¶
　　　　白日歌　　　　　　　　張　融
<pb:KR4h0034_WYG_086-3a>
　　　　　張融序歌曰懸象著明莫大扵日月而彼¶
　　　　　日月不能不謝固知無凖衰為盛之終盛<md:KR4h0034_SBCK_086-2b>¶　　　　　乃衰之始故為白日歌¶
白日白日舒天照暉數窮則盡盛滿而衰¶
　　　　雲歌　　　　　　　　　王臺卿¶
玉雲初度色金風送影來全生疑魄暗半去月時開欲¶
知無處所一為上陽臺¶
　　　　一旦歌
<pb:KR4h0034_WYG_086-3b>
一旦被頭痛避頭還著牀自無親伴侶誰當給水漿匍¶
匐入山院正逢虎與狼對虎低頭啼垂淚淚千行¶
　　　滛豫歌二首¶
　　　　　酈道元水經注曰白帝山城水門之西江¶
　　　　　中有孤石名滛豫石水冬出二十餘丈夏<md:KR4h0034_SBCK_086-3a>¶　　　　　則沒亦有裁出焉江水東逕廣峽溪乃三¶
　　　　　峽首之也峽中有瞿塘黄龕二灘夏水回¶
　　　　　復㳂泝所忌十道志曰滛豫石與城郭門
<pb:KR4h0034_WYG_086-4a>
　　　　　外石潛通蜀人往燒火伏石則滛豫邊沸¶
　　　　　國史補曰蜀之三峽最號峻急四月五月¶
　　　　　尤險故行者歌之滛或作豔預或作豫¶
灎預大如馬瞿塘不可下¶
灎預大如牛瞿塘不可流¶
　　　　同前　　　　　　　　　梁簡文帝¶
滛預大如服瞿塘不可觸金沙浮轉多桂浦忌經過¶
　　　　巴東三峽歌二首<md:KR4h0034_SBCK_086-3b>¶
<pb:KR4h0034_WYG_086-4b>
　　　　　酈道元水經注曰巴東三峽謂廣溪峽巫¶
　　　　　峽西陵峽也三峽七百里中兩岸連山略¶
　　　　　無闕處重巖疊嶂隱蔽天日非亭午夜分¶
　　　　　不見日月其中有灘名曰黄牛江湍紆回¶
　　　　　信宿猶見故行者謡曰朝發黄牛莫宿黄¶
　　　　　牛三日三莫黄牛如故宜都山川記曰自¶
　　　　　黄牛灘東入西陵界至峽口一百許里山¶
　　　　　水紆曲林木髙茂猿鳴至清山谷傳響泠
<pb:KR4h0034_WYG_086-5a>
　　　　　泠不絶行者聞之莫不懷土故漁者歌云¶
巴東三峽巫峽長猿鳴三聲淚沾裳¶
巴東三峽猿鳴悲猿鳴三聲淚沾衣<md:KR4h0034_SBCK_086-4a>¶　　　　挾琴歌　　　　　　　　范静妻沈氏¶
逶迤起塵唱宛轉遶梁聲調弦可以進蛾睂畫未成¶
　　　　挾瑟歌　　　　　　　　魏　收¶
春風宛轉入曲房兼送小苑百花香白馬金鞍去未返¶
紅妝玉筯下成行
<pb:KR4h0034_WYG_086-5b>
　　　　同前　　　　　　　　　陸龜蒙¶
挾瑟為君撫君嫌聲太古寥寥倚浪絲㗫㗫沈湘語賴¶
有秋風知清泠吹玉柱¶
　　　　鄱陽歌二首¶
　　　　　南史曰梁陸襄為鄱陽内史大同初郡人¶
　　　　　鮮于琮結司徒殺廣晉令王筠有衆萬餘<md:KR4h0034_SBCK_086-4b>¶　　　　　人將出攻郡襄先已率人吏脩城隍為備¶
　　　　　及賊至破之生獲琮時鄰郡守宰案其黨
<pb:KR4h0034_WYG_086-6a>
　　　　　與皆不得實或有善人盡室罹禍唯襄郡¶
　　　　　枉直無濫民乃作歌又有彭李二家因忿¶
　　　　　争相誣告襄引入内室不加責誚但和言¶
　　　　　觧喻之二人感恩深自悔咎乃為設酒食¶
　　　　　令其盡歡酒罷同載而還因相親厚民因¶
　　　　　歌之¶
鮮于抄後善惡分人無横死賴陸君¶
陸君政無怨家鬭既罷讎共車
<pb:KR4h0034_WYG_086-6b>
　　　　北軍歌<md:KR4h0034_SBCK_086-5a>¶　　　　　南史曰梁臨川静惠王宏為揚州刺史天¶
　　　　　監中武帝詔都督諸軍侵魏宏以帝之介¶
　　　　　弟所領皆器甲精新軍容甚盛北人以為¶
　　　　　百數十年所未之有軍次洛口前軍尅梁¶
　　　　　城諸将欲乘勝深入宏聞魏援近畏懦不¶
　　　　　敢進召諸將欲議旋師呂僧珍曰知難而¶
　　　　　退不亦善乎停軍不進魏人知其不武遺
<pb:KR4h0034_WYG_086-7a>
　　　　　以巾幗北軍乃歌之歌云韋武謂韋叡也¶
不畏蕭娘與呂姥但畏合肥有韋武¶
　　　　雍州歌¶
　　　　　南史曰梁南平王偉子恪為雍州刺史年<md:KR4h0034_SBCK_086-5b>¶　　　　　少未閑庻務委之羣下百姓每通一辭數¶
　　　　　處輸錢方得聞徹賓客有江仲舉蔡薳王¶
　　　　　臺卿庾仲容四人俱被接遇並有蓄積民¶
　　　　　間歌之後建武帝帝因接末句云
<pb:KR4h0034_WYG_086-7b>
江千萬蔡五百王新車庾大宅主人憒憒不知客¶
　　　　始興王歌¶
　　　　　南史曰梁始興忠武王憺為都督荆州刺¶
　　　　　史時天監初軍旅之後公私匱乏憺厲精¶
　　　　　為政廣闢屯田減省力役供其窮困辭訟¶
　　　　　者皆立待符教決扵俄頃曹無留事下無¶
　　　　　滯獄後徵還朝而民歌之荆土方言謂父<md:KR4h0034_SBCK_086-6a>¶　　　　　為爹故歌云人之爹也
<pb:KR4h0034_WYG_086-8a>
始興王人之爹赴人急如水火何時復來哺乳我¶
　　　　夏侯歌¶
　　　　　梁書曰夏侯䕫為豫州刺史於蒼陵立堰¶
　　　　　溉田千餘頃境内賴之䕫兄亶先居此任¶
　　　　　兄弟並有恩惠百姓歌之䕫在州七年逺¶
　　　　　近多親附¶
我之有州頼彼夏侯前兄後弟布政優優¶
　　　　咸陽王歌
<pb:KR4h0034_WYG_086-8b>
　　　　　北史曰後魏咸陽王禧謀逆伏誅後宮人¶
　　　　　為之歌其歌遂流扵江表<md:KR4h0034_SBCK_086-6b>¶可憐咸陽王奈何作事悞金牀玉几不能眠夜起踏霜¶
露洛水湛湛彌岸長行人那得度¶
　　　　鄭公歌¶
　　　　　北史曰後魏鄭述祖為兖州刺史有人入¶
　　　　　市盗布其父執之以歸述祖述祖特原之¶
　　　　　自是境内無盗先是述祖之父道昭亦嘗
<pb:KR4h0034_WYG_086-9a>
　　　　　為兖州刺史故百姓歌之¶
大鄭公小鄭公相去五十載風教尚猶同¶
　　　　裴公歌¶
　　　　　北史曰裴俠為河北郡守躬履儉素愛民¶
　　　　　如子郡舊有漁獵夫三十人以供郡守俠<md:KR4h0034_SBCK_086-7a>¶　　　　　曰以口腹役人吾所不為也悉罷之又有¶
　　　　　丁三十人供郡守役俠亦罷之不以入私¶
　　　　　並收庸為市官馬嵗時既積馬遂成羣去
<pb:KR4h0034_WYG_086-9b>
　　　　　軄之日一無所取民歌之云¶
肥鮮不食丁庸不取裴公貞惠為世規矩¶
　　　　長白山歌¶
　　　　　北史曰來整榮國公護之子也尤驍勇善¶
　　　　　撫御討擊羣賊所向皆㨗諸賊歌之¶
長白山頭百戰場十十五五把長槍不畏官軍千萬乘¶
只怕榮公第六郎¶
　　　　敕勒歌<md:KR4h0034_SBCK_086-7b>¶
<pb:KR4h0034_WYG_086-10a>
　　　　　樂府廣題曰北齊神武攻周玉壁士卒死¶
　　　　　者十四五神武恚憤疾發周王卜令曰髙¶
　　　　　歡鼠子親犯玉壁劒弩一發元凶自斃神¶
　　　　　武聞之勉坐以安士衆悉引諸貴使斛律¶
　　　　　金唱敕勒神武自和之其歌本鮮卑語易¶
　　　　　為齊言故其句長短不齊¶
敕勒川隂山下天似穹廬籠葢四野天蒼蒼野茫茫風¶
吹草㡳見牛羊
<pb:KR4h0034_WYG_086-10b>
　　　　同前　　　　　　　　　溫庭筠¶
敕勒金隤壁隂山無嵗蕐帳外風飄雪營前月照沙𦍑¶
兒吹玉管胡姬踏錦花却笑江南客梅落不歸家<md:KR4h0034_SBCK_086-8a>¶　　　　東征歌　　　　　　　　王　通¶
　　　　　杜淹文中子世家曰隋仁夀中文中子西¶
　　　　　遊長安兒文帝奏太平十有二䇿帝下其¶
　　　　　議扵公卿公卿不悦文中子知謀之不用¶
　　　　　作東征之歌而歸帝聞而再徵之不至
<pb:KR4h0034_WYG_086-11a>
我思國家兮逺遊京畿忽逢帝王兮降禮布衣遂懐古¶
人之心兮將興太平之基時異事變兮志乖願違吁嗟¶
道之不行兮垂翅東歸皇之不斷兮將身西飛¶
　　　　薛將軍歌¶
　　　　　唐書曰髙宗時嶭仁貴領兵擊九姓突厥¶
　　　　　扵天山時九姓有衆十餘萬令驍健數十<md:KR4h0034_SBCK_086-8b>¶　　　　　人逆來挑戰仁貴發三矢射殺三人自餘¶
　　　　　一時下馬請降仁貴恐為後患並坑殺之
<pb:KR4h0034_WYG_086-11b>
　　　　　九姓自此衰弱不復更為邊患扵是軍中¶
　　　　　歌之¶
將軍三箭定天山戰士長歌入漢關¶
　　　　顔有道歌¶
　　　　　唐書曰顔遊秦師古叔父武德初為廉州¶
　　　　　刺史時劉黑闥初平人多以彊暴寡禮風¶
　　　　　俗未安遊秦撫恤境内敬讓大行邑里歌¶
　　　　　之髙祖璽書勉勞焉
<pb:KR4h0034_WYG_086-12a>
亷州顔有道姓行同莊老愛人如赤子不殺非時草<md:KR4h0034_SBCK_086-9a>¶　　　　新河歌¶
　　　　　唐書曰嶭大鼎貞觀中為滄州刺史州界¶
　　　　　有無棣河隋末填廢大鼎奏開之引魚鹽¶
　　　　　扵海百姓歌之¶
新河得通舟檝利直達滄海魚鹽至昔日徒行今結駟¶
美哉嶭公德滂被¶
　　　　田使君歌
<pb:KR4h0034_WYG_086-12b>
　　　　　唐書曰田仁㑹永徽州為郢州刺史屬時¶
　　　　　旱仁㑹自曝祈禱竟獲甘澤其年大稔百¶
　　　　　姓歌之¶
父母育我田使君精誠為人上天聞田中致雨山出雲<md:KR4h0034_SBCK_086-9b>¶倉廪既實禮義申但願常在不憂貧¶
　　　　黄麞歌¶
　　　　唐書五行志曰如意初里中歌黄麞後契¶
　　　　丹李盡忠孫萬榮叛䧟營州則天令總管
<pb:KR4h0034_WYG_086-13a>
　　　　　曹仁師王孝傑等將兵百萬討之大敗於¶
　　　　　硤石黄麞谷而死朝廷嘉其忠為造此曲¶
　　　　　後亦為舞曲¶
黄麞黄麞草裏藏彎弓射爾傷¶
　　　　得休歌¶
　　　　　唐書曰天寶初韋堅為陜郡太守水陸轉¶
　　　　　運使扵長安城東滻水傍穿廣運潭以通<md:KR4h0034_SBCK_086-10a>¶　　　　　呉㑹數十郡舟檝若廣陵郡船即堆積廣
<pb:KR4h0034_WYG_086-13b>
　　　　　陵所出錦鏡銅器餘郡皆然舟人大笠寛¶
　　　　　衫芒履如呉楚之製先是民間戲唱得休¶
　　　　　歌至開元末田間秀上言見𤣥元皇帝云¶
　　　　　有寶符在陜州桃林縣古關令尹喜宅遣¶
　　　　　中使求得之以為殊祥改縣為靈寶及堅¶
　　　　　鑿新潭成又致揚州銅器陜縣尉崔成甫¶
　　　　　乃翻此詞為得寶歌集兩縣官伎女子倡¶
　　　　　之成甫又作歌詞十章自衣缺胯緑衫錦
<pb:KR4h0034_WYG_086-14a>
　　　　　半臂偏袒膊紅抹額於第一船作號頭唱¶
　　　　　之和者女子百人皆鮮服靚妝齊聲接影<md:KR4h0034_SBCK_086-10b>¶　　　　　鼓笛胡部以應之樂府雜録曰得寶歌一¶
　　　　　曰得寶子又曰得鞛子明星初得太真妃¶
　　　　　喜而謂後宮曰予得楊氏如得至寶樂府¶
　　　　　遂作此曲二說不同¶
得休紇那也紇囊得休那潭裏船車閙揚州銅器多三¶
郎當殿坐聴唱得休歌
<pb:KR4h0034_WYG_086-14b>
　　　　得寶歌¶
得寶𢎞農野𢎞農得寶那潭裏船車閙揚州銅器多三¶
郎當殿坐聴唱得寶歌¶
　　　　黄臺𤓰辭　　　　　　　唐章懷太子¶
　　　　唐書曰武后生四子長曰孝敬皇帝𢎞為<md:KR4h0034_SBCK_086-11a>¶　　　　　太子監國而仁明孝悌武后方圗臨朝乃¶
　　　　　殺孝敬立雍王賢為太子賢日懷憂惕知¶
　　　　　必不保全無由敢言乃作黄臺𤓰辭命樂
<pb:KR4h0034_WYG_086-15a>
　　　　　工歌之冀武后聞之感悟後終為武后所¶
　　　　　逐死扵黔中(一作髙/宗武后)¶
種𤓰黄臺下𤓰熟子離離一摘使𤓰好再摘令𤓰稀三¶
摘尚自可摘絶抱蔓歸¶
　　　　古歌　　　　　　　　　沈佺期¶
落葉流風向玉臺夜寒秋思洞房開水精簾外金波下¶
雲母窗前鋃漢廻玉階隂隂苔蘚色君王履綦難再得¶
璇閨窈窕秋夜長繡戸徘徊秋月光燕姬綵帳芙蓉色<md:KR4h0034_SBCK_086-11b>¶
<pb:KR4h0034_WYG_086-15b>
秦子金爐蘭麝香北斗七星横夜半清歌一曲斷君腸¶
　　　　同前二首　　　　　　　薛維翰¶
羙人怨何深含情倚金閣不嚬復不語紅淚雙雙落¶
羙人閑紅燭獨坐裁心錦頻放剪刀聲夜寒知未寢¶
　
　
　
　樂府詩集巻八十六
