# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:55.988840
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 62
#+PROPERTY: FILE SB04n0332-062樂府詩集-卷第六十二.
<pb:KR4h0034_SBCK_062-1a>¶
樂府詩集巻第六十二¶
　　　　　　　太原　郭茂倩　編次¶
　　雜曲歌辭¶
　　　　傷歌行　古　辭¶
　　　　　傷歌行側調曲也古辭傷日月代謝年命¶
　　　　　遒盡絶離知友傷而作歌也¶
昭昭素朙月輝光燭我牀憂人不能寐耿耿夜何長微¶
風吹閨闥羅帷自飄揚攬衣曵長帶屣&KR1755;下髙堂東西¶
安所之徘徊以彷徨春鳥飜(一作/向)南飛翩翩獨翺翔悲¶
聲命儔匹哀鳴傷我腸感物懐所&KR0736;泣涕忽霑裳佇立¶
吐髙吟舒憤訴穹蒼¶
<pb:KR4h0034_SBCK_062-1b>¶
　　　　同前　張　籍¶
黄門詔下促收捕京兆君(一作/尹)繫御史府出門無復部¶
曲隨親戚相逢不容語辭成謫尉南海州受命不得須¶
臾畱身著青衫騎惡馬東門之東無送者郵夫防吏急¶
喧驅往往驚墮馬蹄下長安里中荒大宅朱門已除十¶
二㦸髙堂舞榭鎖管絃美人遙望西南天¶
　　　　同前　孟　郊¶
衆毒蔓貞松一枝難久榮豈知黄庭客仙骨生不成春¶
色捨芳蕙秋風遶枯莖彈琴不成曲始覺知音傾館月¶
改舊照弔賓寫餘情還舟空江上波浪送銘旌¶
　　　　同前　莊南傑¶
<pb:KR4h0034_SBCK_062-2a>¶
兔走鳥飛不相見人事依俙速如電王母夭桃一度開¶
玉樓紅粉干囘變車馳馬走咸陽道石家舊宅空荒草¶
秋雨無情不惜花芙蓉一一驚香倒勸君莫謾栽荆棘¶
秦皇虚費(一作/負)驅山力英風一去㪅無言白骨沉埋𦱤¶
山碧¶
　　　　悲歌　古　辭¶
悲歌可以當泣逺望可以當歸&KR0736;念故鄉鬱鬱纍纍欲¶
歸家無人欲渡河無船心&KR0736;不能言腸中車輪轉¶
　　　　同前　李　白¶
悲來乎悲來乎主人有酒且莫斟聴我一曲悲來吟悲¶
來不吟還不笑天下無人知我心君有數斗酒我有三¶
<pb:KR4h0034_SBCK_062-2b>¶
尺琴琴鳴酒樂兩相得一杯不啻千鈞金悲來乎悲來¶
乎天雖長地雖久金玉滿堂應不守富貴百年能幾何¶
死生一度人皆有孤猿坐啼墳上月且須一盡杯中酒¶
悲來乎悲來乎鳯鳥不至河無圖微子去之箕子奴漢¶
帝不憶李將軍楚王放却屈大夫悲來乎悲來乎秦家¶
李斯早追悔虚名撥向身之外范子何曽愛五湖功成¶
名遂身自退劒是一夫用書能知姓名惠施不肯千萬¶
乗卜式未必竆一經還須黒頭取方伯莫謾白首為儒¶
生¶
　　　　悲哉行　陸　機¶
　　　　　歌録曰悲哉行魏朙帝造樂府解題曰陸¶
<pb:KR4h0034_SBCK_062-3a>¶
　　　　　機云遊客芳春林謝惠連云羇人感淑節¶
　　　　　皆言客遊感物憂&KR0736;而作也¶
遊客芳春林春芳傷客心和風飛清響鮮雲垂薄陰蕙¶
草饒淑氣時鳥多好音翩翩鳴鳩羽喈喈倉庚音(一作/吟)¶
幽蘭盈通谷長莠被髙岑女蘿亦有託蔓葛亦有尋傷¶
我客遊士憂&KR0736;一何深目感隨氣草耳悲詠時禽寤寐¶
多逺念緬然若飛沈願託歸風響寄言遺所欽¶
　　　　同前　謝靈運¶
萋萋春草生王孫遊有情差池鷰始飛夭裊桺(一作/桃)始¶
榮灼灼桃悦色飛飛鷰弄聲檐上雲結陰澗下風吹清¶
幽樹雖改觀終始在初生松蔦歡蔓延樛葛欣虆縈𦕈¶
<pb:KR4h0034_SBCK_062-3b>¶
然遊宦子晤言時未并鼻感改朔氣眼(一作/心)傷變節榮¶
侘傺豈徒然澶(一作/緬)漫絶音形風來不可託鳥去豈為¶
聴¶
　　　　同前　謝惠連¶
羇人感淑節縁感欲囘泬我行詎幾時&KR0160;實驟舒結覩¶
實情有悲瞻&KR0160;意無悦覽物懐同志如何復乖别翩翩¶
翔禽羅關關鳴鳥列翔禽常疇偶所歎獨乖絶¶
　　　　同前　沈　約¶
旅遊𡡾年春年春𡡾遊人徐光旦垂彩和露曉凝津時¶
嚶起稚葉蕙氣動初蘋一朝阻舊國萬里隔良辰¶
　　　　同前　孟雲卿¶
<pb:KR4h0034_SBCK_062-4a>¶
孤兒去慈親逺客喪主人莫吟苦辛曲誰忍聞可聞可¶
聞不可說去去無期别行人念前程不待參辰没朝亦¶
常苦飢𦱤亦常苦飢飄飄萬餘里貧賤多是非少年莫¶
逺遊逺遊多不歸¶
　　　　同前　白居易¶
悲哉為儒者力學不能疲讀書眼欲暗秉筆手生胝十¶
上方一第成名常苦遲縱有宦逹者兩鬢已成絲可憐¶
少壯日適在竆賤時丈夫老且病焉用富貴為沈沈朱¶
門宅中有乳臭兒狀貎如婦人光朙膏粱肌手不把書¶
巻身不擐戎衣二十襲封爵門承勲戚資春來日日出¶
服御何輕肥朝從博徒飲𦱤有倡樓期評封還酒債堆¶
<pb:KR4h0034_SBCK_062-4b>¶
金選蛾睂聲色狗馬外其餘一無知山苗與澗松地勢¶
隨髙卑古來無奈何非君獨傷悲¶
　　　　同前　鮑　溶¶
促促晨復昬死生同一源貴年不懼老賤老傷久存朗¶
朗哭前歌絳旌引幽魂來為千金子去臥百草根黄土¶
塞生路悲風送囘轅金鞍舊良馬四顧不出門生結千¶
歲念榮及百代孫黄金買性命白刃讎一言寧知北山¶
上松柏侵田園¶
　　　　妾薄命二首　曹　植¶
　　　　　樂府解題曰妾薄命曹植云日月既逝西¶
　　　　　藏葢恨燕私之歡不乆梁簡文帝云名都¶
<pb:KR4h0034_SBCK_062-5a>¶
　　　　　多麗質傷良人不返王嬙逺聘盧姫嫁遲¶
　　　　　也¶
攜玉手喜同車北上雲閣飛除釣臺蹇産清虚池塘靈¶
沼可娛仰汎龍舟緑波俯擢神草枝柯想彼宓妃洛河¶
退詠漢女湘娥¶
日月既逝(一作日/既逝矣)西藏㪅會蘭室洞房&KR0160;燈步障(一作/先置)¶
舒光皎若日出扶桑促樽(一作/酒)合坐(一作/座)行觴主人起¶
舞　盤能者穴觸别端騰觚飛爵䦨干同量等色齊顔¶
任意交屬所歡朱顔發外形蘭䄂隨禮容極情妙(一作/屢)¶
舞仙仙(一作/僊僊)體輕裳解(一作/解裳)&KR1755;遺絶纓俛仰笑諠無呈¶
覽持佳人玉顔齊舉金爵翠盤(一作/槃)手形羅袖良難腕¶
<pb:KR4h0034_SBCK_062-5b>¶
弱不勝珠環坐者歎息舒顔御巾裛粉君𠊓中有霍納¶
都梁雞舌五味雜香進者何人齊姜恩重愛深難&KR0111;召¶
延親好宴私但歌杯來何遲客賦既醉言歸主人稱露¶
未晞¶
　　　　同前　梁簡文帝¶
名都多麗質本自恃容姿蕩子行未至秋胡無定期玉¶
貎歇紅臉長嚬串翠睂奩鏡迷朝色縫鍼脆故絲本異¶
搖舟咎何關竊席疑生離誰拊背溘死詎來遲王嬙貎¶
本絶踉蹌入氈帷盧姫嫁日晚非復少年(一作/年少)時轉山¶
猶可遂烏白望難期妾心徒自苦𠊓人㑹見嗤¶
　　　　同前　劉孝威¶
<pb:KR4h0034_SBCK_062-6a>¶
去年從越障今歲殁胡廷嚴霜封碣石驚沙暗井陘玉¶
篸久落鬢羅衣長挂屏浴蠶&KR0736;漆水挑桑憶鄭坰寄書¶
朝鮮吏畱釧武安亭的言戎夏隔但念心契冥不見豐¶
城劒千祀復同形¶
　　　　同前　劉孝勝¶
馮姜朝汲逺徐吾夜火窮舊井長逢幕隣燈欲未通五¶
逐無來娉三娶盡凶終離災陽禄觀就廢昭臺宫乘屯¶
迹雖淑應戚理恒同復傳蘇國婦故愛在房櫳愁睂歇¶
巧黛啼妝落艷紅織書凌竇錦敏誦軼繁弓離劒行當¶
合春牀忽怨空¶
　　　　同前　崔國輔¶
<pb:KR4h0034_SBCK_062-6b>¶
雖入秦帝宫不上秦帝牀夜夜玉牕裏與他巻羅裳¶
　　　　同前　武平一¶
有女妖且麗徘徊湘水&KR0928;水&KR0928;蘭杜芳採之將寄誰瓠¶
犀發皓齒雙蛾嚬翠睂紅臉如開蓮素膚若凝脂綽約¶
多逸態輕盈不自持常矜絶代色復恃傾城姿子夫前¶
入侍飛鷰復當時正悦掌中舞寧哀團扇詩洛川㫺云¶
遇髙唐今尚違幽閤禽雀噪閒堦草露滋流景一何速¶
年&KR0160;不可追解珮安所贈怨咽空自悲¶
　　　　同前　李百藥¶
團扇秋風起長門夜月朙羞聞拊背入恨說舞腰輕太¶
常應已醉劉君恒帶醒横陳每虚設吉夢竟何成¶
<pb:KR4h0034_SBCK_062-7a>¶
　　　　同前　杜審言¶
草綠長門閉苔青永巷幽寵移新愛奪泣下故情畱啼¶
鳥驚殘夢飛花攪獨愁自憐春色罷團扇復迎秋¶
　　　　同前　劉元淑¶
自從離别守空閨遙聞征戰起雲梯夜夜愁君遼海外¶
年年棄妾渭橋西陽春白日照空暖紫燕銜花向庭滿¶
綵鸞琴裏怨聲多飛鵲鏡前妝梳斷誰家夫壻不從征¶
應是漁陽别有情莫道紅顔燕地少家家還似洛陽城¶
且逐新人&KR0651;未歸還令秋至夜霜飛北斗星前横度雁¶
南樓月下搗寒衣夜深聞雁腸欲絶獨坐縫衣燈又滅¶
暗啼羅帳空自憐夢度陽關向誰說每憐容貎宛如神¶
<pb:KR4h0034_SBCK_062-7b>¶
如何薄命不勝人願君朝夕燕山至好作朙年楊桺春¶
　　　　同前　李　白¶
漢帝重(一作/寵)阿嬌貯之黄金屋咳唾落九天隨風生珠¶
玉寵極愛還歇妬深情却疎長門一歩地不肯暫囘車¶
雨落不上天水覆難再收(一作重/難收)君情與妾意各自東¶
西流㫺日芙蓉花今成斷根草以色事他人能得幾時¶
好¶
　　　　同前　孟　郊¶
不惜十指&KR0076;為君千萬彈常恐新聲至(一作/發)坐使(一作/使我)¶
故聲(一作/曲)殘棄置今日悲即是昨日歡將新變故易持¶
故為新難青山有蘼蕪淚葉長不乾空令後代人採掇¶
<pb:KR4h0034_SBCK_062-8a>¶
幽&KR0736;攢(一作&KR0736;/幽蘭)¶
　　　　同前　張　籍¶
薄命婦良家子無事從軍去萬里漢家天子平四夷䕶¶
羌都尉裹屍歸念君此行為死别對君裁縫泉下衣與¶
君一日為夫婦千年萬歲亦相守君愛龍城征戰功妾¶
願青樓歡樂同人生各各有所欲詎得將心入君腹¶
　　　　同前三首　李　端¶
憶妾初嫁君花鬟如綠雲囘燈入綺帳對(一作/轉)面脱羅¶
裙折步教人學偷香與客熏容顔南國重名字北方聞¶
一從失恩意轉覺身憔悴對鏡不梳頭倚牕空落淚新¶
人莫恃新秋至會無春從來閉在長門者必是宫中第¶
<pb:KR4h0034_SBCK_062-8b>¶
一人¶
玉壘城邊争走馬銅蹄市裏共乘舟鳴環動珮&KR0736;無盡¶
掩袖低巾淚不流疇㫺將歌邀客醉如今欲舞對君羞¶
忍懐賤妾平生曲獨上㐮陽舊酒樓¶
自從君棄妾憔悴不羞人唯餘壊粉涙未免映衫勻¶
　　　　同前　盧　綸¶
妾年初二八兩度嫁狂夫薄命今猶在堅貞掃地無¶
　　　　同前　盧　弼¶
君恩已斷盡成空追想嬌歡恨莫竆長為蕣&KR0160;光曉日¶
誰知團扇送秋風黄金買賦心徒切清路飛塵信莫通¶
閒凭玉欄&KR0736;舊事幾囘春𦱤泣殘紅¶
<pb:KR4h0034_SBCK_062-9a>¶
　　　　同前　胡　曽¶
阿嬌初失漢皇恩舊賜羅衣亦罷薫欹枕夜悲金屋雨¶
巻簾朝泣玉樓雲宫前葉落鴛鴦瓦架上塵生翡翠裙¶
龍騎不廵時漸乆長門長掩綠苔文¶
　　　　同前　王　貞¶
薄命頭欲白頻年嫁不成秦娥未十五昨夜事公卿豈¶
有機杼力空傳歌舞名妾專修婦徳媒氏却相輕¶
樂府詩集巻第六十二¶
　　　　　　　東吳毛晉訂正　男扆再訂¶
<pb:KR4h0034_SBCK_062-9b>¶
<pb:KR4h0034_SBCK_062-9b>¶
# SB1_1964-180.png
