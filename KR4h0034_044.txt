# -*- mode: mandoku-view -*-
#+TITLE: 樂府詩集
#+DATE: 2015-09-23 10:32:22
#+PROPERTY: LASTPB  <md:KR4h0034_SBCK_041-1a>
#+PROPERTY: JUAN 44

<md:KR4h0034_SBCK_043-10b>¶
<md:KR4h0034_SBCK_044-1a>¶
<pb:KR4h0034_WYG_044-1a>
欽定四庫全書
　樂府詩集巻四十四¶
　　　　　　　　　　　　宋　郭茂倩　輯¶
　　清商曲辭¶
　　　　　清商樂一曰清樂清樂者九代之遺聲其¶
　　　　　始即相和三調是也並漢魏已來舊曲其¶
　　　　　辭皆古調及魏三祖所作自晉朝播遷其¶
　　　　　音分散苻堅滅凉得之傳於前後二秦及
<pb:KR4h0034_WYG_044-1b>
　　　　　宋武定關中因而入南不復存於内地自¶
　　　　　時已後南朝文物號為最盛民謠國俗亦¶
　　　　　世有新聲故王僧䖍論三調歌曰今之清¶
　　　　　商實由銅雀魏氏三祖風流可懐京洛相<md:KR4h0034_SBCK_044-1b>¶　　　　　髙江左彌重而情變聴改稍復零落十數¶
　　　　　年間亡者將半所以追餘操而長懐撫遺¶
　　　　　器而太息者矣後魏孝文討淮漢宣武定¶
　　　　　壽春收其聲伎得江左所傳中原舊曲明
<pb:KR4h0034_WYG_044-2a>
　　　　　君聖主公莫白鳩之屬及江南呉歌荆楚¶
　　　　　西聲總謂之清商樂至於殿庭饗宴則兼¶
　　　　　奏之遭梁陳亡亂存者蓋寡及隋平陳得¶
　　　　　之文帝善其節奏曰此華夏正聲也乃微¶
　　　　　更損益去其哀怨考而補之以新定律吕¶
　　　　　更造樂器因於太常置清商署以管之謂¶
　　　　　之清樂開皇初始置七部樂清商伎其一<md:KR4h0034_SBCK_044-2a>¶　　　　　也大業中煬帝乃定清樂西凉等為九部
<pb:KR4h0034_WYG_044-2b>
　　　　　而清樂歌曲有楊伴舞曲有明君并契樂¶
　　　　　器有鐘磬琴瑟擊琴琵琶箜篌筑筝節皷¶
　　　　　笙笛簫箎塤等十五種為一部唐又増吹¶
　　　　　葉而無塤隋室喪亂日益淪缺唐貞觀中¶
　　　　　用十部樂清樂亦在焉至武后時猶有六¶
　　　　　十三曲其後歌辭在者有白雪公莫巴渝¶
　　　　　明君鳯將雛明之君鐸舞白鳩白紵子夜¶
　　　　　呉聲四時歌前溪阿子及歡聞團扇懊憹
<pb:KR4h0034_WYG_044-3a>
　　　　　長史變丁督䕶讀曲烏夜啼石城莫愁襄¶
　　　　　陽西烏夜飛估客楊伴雅歌驍壺常林歡<md:KR4h0034_SBCK_044-2b>¶　　　　　三洲採桑春江花月夜玉樹後庭花堂堂¶
　　　　　泛龍舟等三十二曲明之君雅歌各二首¶
　　　　　四時歌四首合三十七首又七曲有聲無¶
　　　　　辭上柱鳯雛平調清調瑟調平折命嘯通¶
　　　　　前為四十四曲存焉長安已後朝廷不重¶
　　　　　古曲工伎寖缺能合於管弦者唯明君楊
<pb:KR4h0034_WYG_044-3b>
　　　　　伴驍壺春歌秋歌白雪堂堂春江花月夜¶
　　　　　等八曲自是樂章訛失與呉音轉逺開元¶
　　　　　中劉貺以為宜取呉人使之傳習以問歌¶
　　　　　工李郎子郎子北人學於江都人俞才生¶
　　　　　時聲調已失唯雅歌曲辭辭典而音雅後<md:KR4h0034_SBCK_044-3a>¶　　　　　郎子亡去清樂之歌遂闕自周隋已來管¶
　　　　　弦雅曲將數百曲多用西凉樂歌舞曲多¶
　　　　　用龜兹樂唯琴工猶傳楚漢舊聲及清調
<pb:KR4h0034_WYG_044-4a>
　　　　　蔡邕五弄楚調四弄謂之九弄雅聲獨存¶
　　　　　非朝廷郊廟所用故不載樂府解題曰蔡¶
　　　　　邕云清商曲又有出郭西門陸地行車夾¶
　　　　　鍾朱堂寢奉法等五曲其詞不足采著¶
　　　呉聲歌曲¶
　　　　　晉書樂志曰呉歌雜曲並出江南東晉已¶
　　　　　來稍有増廣其始皆徒歌既而被之管弦¶
　　　　　蓋自永嘉渡江之後下及梁陳咸都建業<md:KR4h0034_SBCK_044-3b>¶
<pb:KR4h0034_WYG_044-4b>
　　　　　呉聲歌曲起於此也古今樂録曰呉聲歌¶
　　　　　舊器有箎箜篌琵琶今有笙筝其曲有命¶
　　　　　嘯呉聲㳺曲半折六變八解命嘯十解存¶
　　　　　者有烏噪林浮雲驅雁歸湖馬讓皆餘不¶
　　　　　傳呉聲十曲一曰子夜二曰上柱三曰鳯¶
　　　　　將雛四曰上聲五曰歡聞六曰歡聞變七¶
　　　　　曰前溪八曰阿子九曰丁督䕶十曰團扇¶
　　　　　郎並梁所用曲鳯將雛已上三曲古有歌
<pb:KR4h0034_WYG_044-5a>
　　　　　自漢至梁不改今不傳上聲已下七曲内¶
　　　　　人包明月製舞前溪一曲餘並王金珠所¶
　　　　　製也游曲六曲子夜四時歌警歌變歌並<md:KR4h0034_SBCK_044-4a>¶　　　　　十曲中間游曲也半折六變八解漢世已¶
　　　　　來有之八解者古彈上柱古彈鄭干新蔡¶
　　　　　大治小治當男盛當梁太清中猶有得者¶
　　　　　今不傳又有七日夜女歌長史變黄鵠碧¶
　　　　　玉桃葉長樂佳歡好懊惱讀曲亦皆呉聲
<pb:KR4h0034_WYG_044-5b>
　　　　　歌曲也¶
　　　　呉歌三首　　　　　　　鮑　照¶
夏口樊城岸曹公却月戌但觀流水還識是儂流下¶
夏口樊城岸曹公却月樓觀見流水還識是儂淚流¶
人言荆江狹荆江定自濶五兩了無聞風聲那得逹¶
　　　　子夜歌四十二首　　　　晉宋齊辭<md:KR4h0034_SBCK_044-4b>¶　　　　　唐書樂志曰子夜歌者晉曲也晉有女子¶
　　　　　名子夜造此聲聲過哀苦宋書樂志曰晉
<pb:KR4h0034_WYG_044-6a>
　　　　　孝武太元中琅琊王軻之家有鬼歌子夜¶
　　　　　殷允為豫章豫章僑人庾僧䖍家亦有鬼¶
　　　　　歌子夜殷允為豫章亦是太元中則子夜¶
　　　　　是此時以前人也古今樂録曰凡歌曲終¶
　　　　　皆有送聲子夜以持子送曲鳯將雛以澤¶
　　　　　雉送曲樂府解題曰後人更為四時行樂¶
　　　　　之詞謂之子夜四時歌又有大子夜歌子¶
　　　　　夜警歌子夜變歌皆曲之變也
<pb:KR4h0034_WYG_044-6b>
落日出前門瞻矚見子度冶容多姿鬢芳香已盈路<md:KR4h0034_SBCK_044-5a>¶芳是香所為冶容不敢當天不奪人願故使儂見郎¶
宿昔不梳頭絲髪被兩肩婉伸郎膝上何處不可憐¶
自從别歡來奩器了不開頭亂不敢理粉拂生黄衣¶
﨑嶇相怨慕始獲風雲通玉林語石闕悲思兩心同¶
見娘喜(一作/善)容媚願得結金蘭空織無經緯求匹理自¶
難¶
始欲識郎時兩心望如一理絲入殘機何悟不成匹
<pb:KR4h0034_WYG_044-7a>
前絲斷纒(一作/成)綿意欲結交情春蠶易感化絲子已復¶
生¶
今夕(一作/日)已歡别合會在何時明燈照空局悠然未有¶
期<md:KR4h0034_SBCK_044-5b>¶自從别郎來何日不咨嗟黄蘖鬱成林當奈苦心多¶
髙山種芙蓉復經黄蘖塢果得一蓮時流離嬰辛苦¶
朝思出前門莫思還後渚語笑向誰道腹中隂憶汝¶
擥枕北忩臥郎來就儂嬉小喜多唐突相憐能幾時
<pb:KR4h0034_WYG_044-7b>
駐筯不能食蹇蹇歩闈裏投瓊著局上終日走博子¶
郎為傍人取負儂非一事攡門不安横無復相關意¶
年少當及時蹉跎日就老若不信儂語但看霜下草¶
綠攬迮題錦雙裙今復開已許腰中帶誰共解羅衣¶
常慮有貳意歡今果不齊枯魚就濁水長與清流乖¶
歡愁儂亦慘郎笑我便喜不見連理樹異根同條起¶
感歡初殷勤歎子後遼落打金側瑇瑁外豔裏懐薄<md:KR4h0034_SBCK_044-6a>¶别後涕流連相思情悲滿憶子腹糜爛肝腸尺寸斷
<pb:KR4h0034_WYG_044-8a>
道近不得數遂致盛寒違不見東流水何時復西歸¶
誰能思不歌誰能飢不食日冥當戸倚惆悵底不憶¶
擥裙未結帶約眉出前忩羅裳易飄颺小開罵春風¶
舉酒待相勸酒還杯亦空願因微觴會心感色亦同¶
夜覺百思纒憂歎涕淚襟徒懐傾筐情郎誰明儂心¶
儂年不及時其於作乖離素不如浮萍轉動春風移¶
夜長不得眠轉側聴更鼔無故歡相逢使儂肝腸苦¶
歡從何處來端然有憂色三喚不一應有何比松柏
<pb:KR4h0034_WYG_044-8b>
念愛情慊慊傾倒無所惜重簾持自鄣誰知許厚薄¶
氣清明月朗夜與君共嬉郎歌妙意曲儂亦吐芳詞<md:KR4h0034_SBCK_044-6b>¶驚風急素柯白日漸微濛郎懐幽閨性儂亦恃春容¶
夜長不得眠明月何灼灼想聞散喚聲虚應空中諾¶
人各既儔匹我志獨乖違風吹冬簾起許時寒薄飛¶
我念歡的的子行由豫情霧露隠芙蓉見蓮不分明¶
儂作北辰星千年無轉移歡行白日心朝東暮還西¶
憐歡好情懐移居作鄉里桐樹生門前出入見梧子
<pb:KR4h0034_WYG_044-9a>
遣信歡不來自往復不出金銅作芙蓉蓮子何能實¶
初時非不密其後日不如囬頭批櫛脱轉覺薄志疎¶
寢食不相忘同坐復俱起玉藕金芙蓉無稱我蓮子¶
恃愛如欲進含羞未肯前口朱發豔歌玉指弄嬌弦¶
朝日照綺錢光風動紈素巧笑舊兩犀美目揚雙蛾<md:KR4h0034_SBCK_044-7a>¶　　　子夜四時歌七十五首　　　晉宋齊辭¶
　　　　春歌二十首¶
春風動春心流目矚山林山林多竒采陽鳥吐清音
<pb:KR4h0034_WYG_044-9b>
綠荑帶長路丹椒重紫莖流吹出郊外共歡弄春英¶
光風流月初新林錦花舒情人戲春月窈窕曵羅裾¶
妖冶顔蕩駘景色復多媚温風入南牖織婦懐春意¶
碧樓冥初月羅綺垂新風含春未及歌桂酒發清容¶
杜鵑竹裏鳴梅花落滿道燕女遊春月羅裳曳芳草¶
朱光照綠苑丹華粲羅星那能閨中繡獨無懐春情¶
鮮雲媚朱景芳風散林花佳人歩春苑繡帶飛紛葩¶
羅裳迮紅袖玉釵明月璫冶遊歩春露艷覓同心郎<md:KR4h0034_SBCK_044-7b>¶
<pb:KR4h0034_WYG_044-10a>
春林花多媚春鳥意多哀春風復多情吹我羅裳開¶
新鷰弄初調杜䳌競晨鳴畫眉忘注口遊歩散春情¶
梅花落已盡栁花隨風散歎我當春年無人相要喚¶
昔别雁集渚今還鷰巢梁敢辭嵗月久但使逢春陽¶
春園花就黃陽池水方渌酌酒初滿杯調弦始終(一作/¶成)
曲¶
娉婷揚袖舞阿那曲身輕照灼蘭光在容冶春風生¶
阿那曜姿舞逶迤唱新歌翠衣發華洛囬情一見過
<pb:KR4h0034_WYG_044-10b>
明月照桂林初花錦繡色誰能不相思獨在機中織¶
﨑嶇與時競不復自顧慮春風振榮林常恐華落去¶
思見春花月含笑當道路逢儂多欲擿可憐持自誤<md:KR4h0034_SBCK_044-8a>¶自從别歡後歎(一作/悲)音不絶響黃蘖向春生苦心隨日¶
長¶
　　　　夏歌二十首¶
髙堂不作壁招取四面風吹歡羅裳開動儂含笑容¶
反覆華簟上屏帳了不施郎君未可前待我整容儀
<pb:KR4h0034_WYG_044-11a>
開春初無歡秋冬更増淒共戲炎暑月還覺兩情諧¶
春别猶春戀夏還情更久羅帳為誰褰雙枕何時有¶
疊扇放牀上企想逺風來輕袖拂華妝窈窕豋髙臺¶
含桃已中食郎贈合歡扇深感同心意蘭室期相見¶
田蠶事已畢思婦猶苦身當暑理絺服持寄與行人¶
朝豋凉臺上夕宿蘭池裏乘月採芙蓉夜夜得蓮子<md:KR4h0034_SBCK_044-8b>¶暑盛靜無風夏雲薄暮起攜手密葉下浮𤓰沉朱李¶
鬱蒸仲暑月長嘯出湖邊芙蓉始結葉花艷未成蓮
<pb:KR4h0034_WYG_044-11b>
適見戴青幡三春已復傾林鵲改初調林中夏蟬鳴¶
春桃初發紅惜色恐儂擿朱夏花落去誰復相尋覓¶
昔别春風起今還夏雲浮路遙日月促非是我淹畱¶
青荷蓋渌水芙蓉葩紅鮮郎見欲採我我心欲懐蓮¶
四周芙蓉池朱堂敞無壁珍簟鏤玉牀繾綣任懐適¶
赫赫盛陽月無儂不握扇窈窕瑤臺女冶遊戲凉殿¶
春傾桑葉盡夏開蠶務畢晝夜理機縳知欲早成匹¶
情知三夏熱今日偏獨甚香巾拂玉席共郎豋樓寢
<pb:KR4h0034_WYG_044-12a>
輕衣不重綵飈風故不凉三伏何時過許儂紅粉粧<md:KR4h0034_SBCK_044-9a>¶盛暑非遊節百慮相纒綿汎舟芙蓉湖散思蓮子間¶
　　　　秋歌十八首¶
風清覺時凉明月天色髙佳人理寒服萬結砧杵勞¶
清露凝如玉凉風中夜發情人不還臥冶遊歩明月¶
鴻雁搴南去(闕一/字)鷰指北飛征人難為思願逐秋風歸¶
開忩秋(一作/取)月光滅燭解羅裳含笑帷幌裏舉體蘭蕙¶
香
<pb:KR4h0034_WYG_044-12b>
適憶三陽初今已九秋暮追逐泰始樂不覺華年度¶
飄飄初秋夕明月耀秋輝握腕同遊戲庭含媚素歸¶
秋夜凉風起天髙星月明蘭房競妝飾綺帳待雙清¶
凉秋(一作/風)開忩寢斜月垂光照中宵無人語羅幌有雙<md:KR4h0034_SBCK_044-9b>¶笑¶
金風扇素節玉露凝成霜登髙去來雁惆悵客心傷¶
草木不常(一作/長)榮顦顇為秋霜今遇泰始世年逢九春¶
陽
<pb:KR4h0034_WYG_044-13a>
自從别歡來何日不相思常恐秋葉零無復蓮條時¶
掘作九州池盡是大宅裏處處種芙蓉婉轉得蓮子¶
初寒八九月獨纒自絡絲寒衣尚未了郎喚儂底為¶
秋愛兩兩雁春感雙雙鷰蘭鷹接野雞雉落誰當見¶
仰頭看桐樹桐花特可憐願天無霜雪梧子解千年¶
白露朝夕生秋風凄長夜憶郎須寒服乗月擣白素¶
秋夜入忩裏羅帳起飄颺仰頭看明月寄情千里光<md:KR4h0034_SBCK_044-10a>¶别在三陽初望還九秋暮惡見東流水終年不西顧
<pb:KR4h0034_WYG_044-13b>
　　　　冬歌十七首¶
淵冰厚三尺素雪覆千里我心如松柏君情復何似¶
塗澀無人行冒寒往相覓若不信儂時但看雪上跡¶
寒鳥依髙樹枯林鳴悲風為歡顦顇盡那得好顔容¶
夜半冒霜來見我輒怨唱懷冰闇中倚已寒不蒙亮¶
躡履歩荒林蕭索悲人情一唱泰始樂苦草銜花生¶
昔别春草綠今還墀雪盈誰知相思老𤣥鬢白髪生¶
寒雲浮天凝積雪冰川波連山結玉巖修庭振瓊柯
<pb:KR4h0034_WYG_044-14a>
炭爐却夜寒重抱坐疊褥與郎對華榻弦歌秉(一作/炳)蘭¶
燭<md:KR4h0034_SBCK_044-10b>¶天寒嵗欲莫朔風舞飛雪懐人重衾寢故有三夏熱¶
冬林葉落盡逢春已復曜葵藿生谷底傾心不蒙照¶
朔風灑霰雨綠池蓮水結願歡攘皓腕共弄初落雪¶
嚴霜白草木寒風晝夜起感時為歡歎霜鬢不可視¶
何處結同心西陵柏樹下晃蕩無四壁嚴霜凍殺我¶
白雪停隂岡丹華耀陽林何必絲與竹山水有清音
<pb:KR4h0034_WYG_044-14b>
未嘗經辛苦無故彊相矜欲知千里寒但看井水冰¶
果欲結金蘭但看松柏林經霜不墮(一作/墜)地嵗寒無異¶
心¶
適見三陽日寒蟬已復鳴感時為歡歎白髪綠鬢生¶
　　　子夜四時歌七首　　　　　梁武帝<md:KR4h0034_SBCK_044-11a>¶　　　　春歌¶
蘭葉始滿地梅花已落枝持此可憐意摘以寄心知¶
　　　　夏歌三首
<pb:KR4h0034_WYG_044-15a>
江南蓮花開紅光復碧水色同心復同藕異心無異¶
閨中花如繡簾上露如珠欲知有所思停織復踟蹰¶
含桃落花日黃鳥營飛時君住馬已(一作/欲)疲妾去蠶已¶
飢¶
　　　　秋歌二首¶
繡帶合歡結錦衣連理文懷情入夜月含笑出朝雲¶
當信抱梁期莫聴囬風音鏡上兩人髻分明無兩心¶
　　　　冬歌<md:KR4h0034_SBCK_044-11b>¶
<pb:KR4h0034_WYG_044-15b>
寒閨動黻帳密筵重錦席賣眼拂長袖含笑留上客¶
　　　子夜四時歌八首　　　　　王金珠¶
　　　　春歌三首¶
朱日光素水黃華映白雪折梅待佳人共迎陽春月¶
階上香入懐庭中花照服春心鬱如此情來不可限¶
吹漏不可停斷弦當更續俱作雙思引共奏同心曲¶
　　　　夏歌二首¶
玉盤貯朱李金杯盛白酒本欲持自親復恐不甘口
<pb:KR4h0034_WYG_044-16a>
垂簾倦煩熱巻幌乘清隂風吹合歡帳直動相思琴¶
　　　　秋歌二首¶
疊素蘭房中勞情桂杵側朱顔潤紅粉香汗光玉色<md:KR4h0034_SBCK_044-12a>¶紫莖垂玉露綠葉落金櫻著錦如言重衣羅始覺輕¶
　　　　冬歌¶
寒閨周黼帳錦衣連理文懐情入夜月含笑出朝雲¶
　
　
<pb:KR4h0034_WYG_044-16b>
　
　
　
　
　
　
　
　樂府詩集巻四十四
