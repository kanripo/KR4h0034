# -*- mode: mandoku-view -*-
#+TITLE: 樂府詩集
#+DATE: 2015-09-23 10:32:22
#+PROPERTY: LASTPB  <md:KR4h0034_SBCK_036-1a>
#+PROPERTY: JUAN 37

<md:KR4h0034_SBCK_036-14b>¶
<md:KR4h0034_SBCK_037-1a>¶
<pb:KR4h0034_WYG_037-1a>
欽定四庫全書
　樂府詩集巻三十七¶
　　　　　　　　　　　　宋　郭茂倩　輯¶
　　相和歌辭¶
　　　瑟調曲¶
　　　　隴西行　　　　　　　　古　辭¶
　　　　　一曰歩出夏門行樂府解題曰古辭云天¶
　　　　　上何所有歴歴種白榆始言婦有容色能
<pb:KR4h0034_WYG_037-1b>
　　　　　應門承賓次言善於主饋終言送迎有禮¶
　　　　　此篇出諸集不入樂志若梁簡文隴西戰¶
　　　　　地但言辛苦征戰佳人怨思而已王僧䖍¶
　　　　　技録云隴西行歌武帝碣石文帝夏門二<md:KR4h0034_SBCK_037-1b>¶　　　　　篇通典曰秦置隴西郡以居隴坻之西為¶
　　　　　名後魏兼置魏州禹貢曰導渭自鳥䑕同¶
　　　　　穴即其地也今首陽山亦在焉¶
天上何所有歴歴種白榆桂樹夾道生青龍對道隅鳳
<pb:KR4h0034_WYG_037-2a>
凰鳴啾啾一母將九雛顧視人間人為樂甚獨殊好婦¶
出迎客顔色正敷愉伸腰再拜跪問客平安不請客北¶
堂上坐客氈氍毹清白各異樽酒上(一作/上)正華疏酌酒¶
持與客客言主人持却略再拜跪然後持一杯談笑未¶
及竟左顧敕中厨促令辦麤飰慎莫使稽畱廢禮送客¶
出盈盈府中趨送客亦不逺足不出門樞取婦得如此¶
齊姜亦不如徤婦持門户一勝一丈夫<md:KR4h0034_SBCK_037-2a>¶　　　　同前　　　　　　　　　陸　機
<pb:KR4h0034_WYG_037-2b>
我静如鏡民動如烟事以形兆應以象懸豈曰無才世¶
鮮興賢¶
　　　　同前　　　　　　　　　謝靈運¶
昔在老子志(一作/至)理成篇柱小傾大綆短絶泉鳥之棲¶
逰林壇(一作/檀)是閒韶樂牢膳豈伊攸便胡為乖枉從表¶
方圜耿耿僚志慊慊邱園善歌以詠言理成篇¶
　　　　同前　　　　　　　　　謝恵連¶
運有榮枯道有舒屈潛保黄裳顯服朱黻誰能守静棄
<pb:KR4h0034_WYG_037-3a>
華辭榮窮谷是處考槃是營千金不廻百代傳名厥包¶
者柚忘憂者萱何為有用自乖中原實摘柯摧葉殞條<md:KR4h0034_SBCK_037-2b>¶煩¶
　　　　同前三首　　　　　　　簡文帝¶
邊秋胡馬肥雪中驚宼入勇氣時無侣輕兵救邊急沙¶
平不見虜嶂嶮還相及出塞豈成歌經川未遑汲烏孫¶
塗更阻康居路猶濕月暈抱龍城星眉照馬邑長安路¶
逺書不還寧知征人獨佇立
<pb:KR4h0034_WYG_037-3b>
隴西四戰地羽檄歲時聞䕶羗擁漢節校尉立元勲石¶
門畱鐵騎冰城息夜軍洗兵(一作/兵)逢驟雨送陣出黄雲¶
沙長無止泊水脈屢縈分當思勒彛鼎無用想羅裙¶
悠悠懸斾旌知向隴西行減竈驅前馬銜枚進後兵沙¶
飛朝似暮雲起夜疑城迥山時阻路絶水極稽程往年<md:KR4h0034_SBCK_037-3a>¶郅支服今歲單于平方觀凱樂盛飛葢滿西京¶
　　　　同前　　　　　　　　　&KR0067;肩吾¶
借問隴西行何當驅馬征草合前迷路雲濃後暗城寄
<pb:KR4h0034_WYG_037-4a>
語幽閨妾羅袖勿空榮¶
　　　　同前　　　　　　　　　王　維¶
十里一走馬五里一揚鞭都䕶軍書至匈奴圍酒泉關¶
山正飛雪烽戍斷無烟¶
　　　　同前　　　　　　　　　耿　緯¶
雪下陽關路人稀隴戍頭封狐猶未剪邊將豈無羞白¶
草三冬色黄雲萬里愁因思李都尉畢竟不封侯¶
　　　　同前　　　　　　　　　長孫左輔<md:KR4h0034_SBCK_037-3b>¶
<pb:KR4h0034_WYG_037-4b>
隂雲凝朔氣隴上正飛雪四月草不生北風勁如切朝¶
來羽書急夜救長城窟道隘行不前相呼抱鞍歇人寒¶
指欲墮馬凍蹄亦裂射雁旋充飢斧冰還止渇寧辭解¶
圍鬪但恐乗疲沒早晚(一作/望)邊候空歸來養羸卒¶
　　　　歩出夏門行　　　　　　古　辭¶
邪徑過空廬好人常獨居卒得神仙道上與天相扶過¶
謁王父母乃在太山隅離天四五里道逢赤松俱攬轡¶
為我御將吾上天逰天上何所有歴歴種白榆桂樹夾
<pb:KR4h0034_WYG_037-5a>
道生青龍對伏趺¶
　　　　同前四解　　　　　　　魏武帝¶
雲行雨歩超越九江之臯臨觀異同心意懐逰豫不知<md:KR4h0034_SBCK_037-5a>¶當復何從經過至我碣石心惆悵我東海(臨行至/此為艷)東臨
碣石以觀滄海水何澹澹山島竦峙樹木叢生百草豐
茂秋風蕭瑟洪波踴起日月之行若出其中星漢粲爛
若出其裏幸甚至哉歌以詠志觀滄海(一/解)孟冬十月北
風徘徊天氣肅清繁霜霏霏鵾雞晨鳴鴻雁南飛鷙鳥
<pb:KR4h0034_WYG_037-5b>
潜蔵熊羆窟棲錢鎛停置農收積場逆旅整設以通賈
啇幸甚至哉歌以詠志冬十月(二/解)鄉土不同河朔隆寒
流澌浮漂舟船行難錐不入地蘴藾深奥水竭不流冰
堅可蹈土(一作/士)隠者貧勇俠輕非心常歎怨戚戚多悲
幸甚至哉歌以詠志河朔寒(三/解)神龜雖夀猶有竟時騰
蛇乘霧終為土灰驥伏老櫪志在千里烈士暮年壯心
不已盈縮之期不但在天養怡之福可得永年幸甚至
哉歌以¶詠志神龜雖夀(四/解)
<pb:KR4h0034_WYG_037-6a>
　　　　同前二解　　　　　　　魏明帝¶
歩出夏門東登首陽山嗟哉夷叔仲尼稱賢君子退讓¶
小人争先惟斯二子于今稱傳林鍾受謝改節時遷日¶
月不居誰得久存善哉殊復善弦歌樂情(一/解)啇風夕起¶
悲彼秋蟬變形易色隨風東西乃眷西顧雲霧相連丹¶
霞蔽日彩虹帶天弱水潺潺落葉翩翩孤禽失羣悲鳴¶
其間善哉殊復善悲鳴在鳴其間(二/解)朝逰青冷日莫嗟¶
歸(朝逰上/此為艷)䠞廹日莫烏鵲南飛繞樹三帀何枝可依卒
<pb:KR4h0034_WYG_037-6b>
逢風雨樹折枝摧䧺來驚雌雌獨愁棲夜失羣侣悲鳴<md:KR4h0034_SBCK_037-5b>¶徘徊芃芃荆棘葛生綿綿感彼風人惆悵自憐月盈則¶
沖華不再繁古來之説嗟哉一言(䠞廹下/為趨)¶
　　　　　　右二曲魏晋樂所奏¶
　　　　丹霞蔽日行　　　　　　魏文帝¶
丹霞蔽日采虹垂天谷水潺潺木落翩翩孤禽失羣悲¶
鳴雲間月盈則沖華不再繁古人有之嗟我何言¶
　　　　同前　　　　　　　　　曹　植
<pb:KR4h0034_WYG_037-7a>
紂為昬亂殘忠虐正周室何隆一門三聖牧野致功天¶
亦革命漢祖之興階秦之衰雖有南面王道陵夷炎光¶
再幽忽滅無遺¶
　　　　折楊栁行四解　　　　　古　辭<md:KR4h0034_SBCK_037-6a>¶　　　　　古今樂録曰王僧䖍技録云折楊栁行歌¶
　　　　　文帝西山古黙黙二篇今不歌¶
黙黙施行違厥罰隨事來末喜殺龍逢桀放於南條(一/解)¶
祖伊言不用紂頭懸白旄指鹿用為馬胡亥以喪軀(二/解)
<pb:KR4h0034_WYG_037-7b>
夫差臨命絶乃云負子胥戎王納女樂以亡其由余璧¶
馬禍及虢二國俱為墟(三/解)三夫成市虎慈母投杼趨卞¶
和之刖足接輿歸草廬(四/解)¶
　　　　同前四解　　　　　　　魏文帝¶
西山一何髙髙髙殊無極上有兩仙僮不飲亦不食與¶
我一丸藥光耀有五色(一/解)服藥四五日身體生羽翼輕¶
舉乗浮雲倐忽行萬億流覽觀四海茫茫非所識(二/解)彭<md:KR4h0034_SBCK_037-6b>¶祖稱七百悠悠安可原老&KR0389;適西戎于今竟不還王喬
<pb:KR4h0034_WYG_037-8a>
假虛辭赤松垂空言(三/解)達人識真偽愚夫好妄傳追念¶
往古事憒憒千萬端百家多迂怪聖道我所觀(四/解)¶
　　　　　　右二曲魏晋樂所奏¶
　　　　同前　　　　　　　　　陸　機¶
邈矣垂天景壯哉奮地雷隆隆豈久響華華恒西隤日¶
落似有竟時逝恒若催仰悲朗月運坐觀璇葢回盛門¶
無再入哀房莫苦闓人生固已短出處鮮為諧慷慨惟¶
昔人興此千載懐升龍悲絶處葛纍變條枚寤寐豈虛
<pb:KR4h0034_WYG_037-8b>
歎曽是感與摧弭意無足歎願言有餘哀¶
　　　　同前二首　　　　　　　謝靈運<md:KR4h0034_SBCK_037-7a>¶鬱鬱河邊樹青青野田草合我故鄉客將適萬里道妻¶
妾牽衣袂收淚沾懐抱還拊幼童子顧託兄與嫂辭訣¶
未及終嚴駕亦何早負笮引文舟飢渇常不飽誰令爾¶
貧賤咨嗟何所道¶
騷屑出穴風揮霍見日雪颼颼無久揺皎皎幾時潔未¶
覺泮春冰已復謝秋節空對尺素遷獨視寸隂滅否桑
<pb:KR4h0034_WYG_037-9a>
未易繋㤗茅難重拔桑苧迭生運語黙寄前哲¶
　　　　西門行六解　　　　　　古　辭¶
　　　　　古今樂録曰王僧䖍技録西門行歌古西¶
　　　　　門一篇今不傳樂府解題曰古辭云出西¶
　　　　　門歩念之始言醇酒肥牛及時為樂次言<md:KR4h0034_SBCK_037-7b>¶　　　　　人生不滿百常懐千歲憂晝短苦夜長何¶
　　　　　不秉燭逰終言貪財惜費為後世所嗤又¶
　　　　　有順東西門行為三七言亦傷時顧隂有
<pb:KR4h0034_WYG_037-9b>
　　　　　類於此¶
出西門歩念之今日不作樂當待何時(一/解)夫為樂為樂¶
當及時何能坐愁怫鬱當復待來兹(二/解)飲醇酒炙肥牛¶
請呼心所歡可用解愁憂(三/解)人生不滿百常懐千歲憂¶
晝短而夜長何不秉燭逰(四/解)自非仙人王子喬計㑹夀
命難與齊自非仙人王子喬計㑹夀¶命難與期(五/解)人夀¶
非金石年命安可期貪財愛惜費但為後世嗤(六/解)¶
　　　　　　右一曲晋樂所奏<md:KR4h0034_SBCK_037-8a>¶
<pb:KR4h0034_WYG_037-10a>
出西門歩念之今日不作樂當待何時逮為樂逮為樂¶
當及時何能愁怫鬱當復待來兹釀美酒炙肥牛請呼¶
心所懽可用解憂愁人生不滿百常懐千歲憂晝短苦¶
夜長何不秉燭逰逰行去去如雲除弊車羸馬自為儲¶
　　　　　　右一曲本辭¶
　　　　東門行四解　　　　　　古　辭¶
　　　　　古今樂録曰王僧䖍技録云東門行歌古¶
　　　　　東門一篇今不歌樂府解題曰古辭云出
<pb:KR4h0034_WYG_037-10b>
　　　　　東門不顧歸入門悵欲悲言士有貧不安¶
　　　　　其居者拔劔將去妻子牽衣畱之願共哺¶
　　　　　糜不求富貴且曰今時清不可為非也若<md:KR4h0034_SBCK_037-8b>¶　　　　　宋鮑照傷禽惡弦驚但傷離别而已¶
出東門不顧歸來入門悵欲悲盎中無斗儲仰視桁上¶
無懸衣(一/解)拔劔出門去兒女牽衣啼他家但願富貴賤¶
妾與君共餔糜(二/解)共餔糜上用倉浪天故下為黄口小¶
兒今時清廉難犯教言君復自愛莫為非(三/解)今時清廉
<pb:KR4h0034_WYG_037-11a>
難犯教言君復自愛莫為非行吾去為遲平慎行望君¶
歸(四/解)¶
　　　　　　右一曲晋樂所奏¶
出東門不顧歸來入門悵欲悲盎中無斗米儲還視架¶
上無懸衣拔劔東門去舍中兒母牽衣啼他家但願富¶
貴賤妾與君共餔糜上用倉浪天故下當用此黄口兒<md:KR4h0034_SBCK_037-9a>¶今非咄行吾去為遲白髪時下難久居¶
　　　　　　右一曲本辭
<pb:KR4h0034_WYG_037-11b>
　　　　東門行　　　　　　　　張　駿¶
勾芒御春正衡紀運玉瓊明庶起祥風和氣翕來征慶¶
雲䕃八極甘雨潤四坰昊天降靈澤朝日耀華精嘉苗¶
布原野百卉敷時榮鳩鵲與鶖黄間關相和鳴芙蓉覆¶
靈沼香花揚芳馨春逰誠可樂感此白日傾休否有終¶
極落葉思本莖臨川悲逝者節變動中情¶
　　　　同前　　　　　　　　　鮑　照¶
傷禽惡弦驚倦客惡離聲離聲斷客情賓御皆涕零涕
<pb:KR4h0034_WYG_037-12a>
零心斷絶將去復還訣一息不相知何况異鄉别遥遥<md:KR4h0034_SBCK_037-9b>¶征駕逺杳杳白(一作/落)日晚居人掩閨卧行子夜中飯野¶
風吹草木行子心腸斷食梅常苦酸衣葛常苦寒絲竹¶
徒滿座憂人不解顔長歌欲自慰彌起長恨端¶
　　　　同前　　　　　　　　　栁宗元¶
漢家三十六將軍東方靁動横陣雲雞鳴函谷客如霧¶
貌同心異不可數赤丸夜語飛電光徼廵司隸眠如羊¶
當街一叱百吏走馮敬胷中函七首兇徒側耳潛惬心
<pb:KR4h0034_WYG_037-12b>
悍臣破膽皆杜口魏王卧内蔵兵符子西掩袂真無辜¶
羗胡轂下一朝起敵國舟中非所擬安陵誰辨削礪功¶
韓國詎明深井里絶嚥斷骨那下補萬金寵贈不如土¶
　　　　東西門行　　　　　　　劉孝威<md:KR4h0034_SBCK_037-10a>¶　　　　　古今樂録曰王僧䖍技録云東西門行今¶
　　　　　不歌¶
廣津寒欲歇聯檣宻纜收天髙匝近岫江濶少方舟餞¶
淚畱神眷離欷切私儔佇變齊兒俗當傳楚獻囚徒然
<pb:KR4h0034_WYG_037-13a>
頒並命祗惡思如抽¶
　　　　却東西門行　　　　　　魏武帝¶
　　　　　古今樂録曰王僧䖍技録云却東西門行¶
　　　　　荀録所載武帝鴻雁一篇今不傳¶
鴻雁出塞北乃在無人鄉舉翅萬餘里行止自成行冬¶
節食南稻春日復北翔田中有轉蓬隨風逺飄揚長與¶
故根絶萬歲不自當奈何此征夫安得去四方戎馬不<md:KR4h0034_SBCK_037-10b>¶解鞍鎧甲不離傍冉冉老將至何時反故鄉神龍蔵深
<pb:KR4h0034_WYG_037-13b>
泉猛虎歩髙岡狐死歸首邱故鄉安可忘¶
　　　　　　右一曲魏晋樂所奏¶
　　　　同前　　　　　　　　　謝恵連¶
慷慨發相思惆悵戀音徽四節競䦨候六龍引穨機人¶
生隨時變遷化焉可祈百年難必保千慮盈懐之¶
　　　　同前　　　　　　　　　沈　約¶
驅馬城西阿遥眺想京闕望極烟原盡地逺山河沒揺¶
裝非短晨還歌豈明發脩服悵邊羇瞻途𦕈鄉謁馳葢
<pb:KR4h0034_WYG_037-14a>
轉徂龍回望引奔月樂去哀鏡滿悲來壯心歇歲華委¶
徂貌年霜移莫髪辰物久侵晏征思坐論越清氣掩行<md:KR4h0034_SBCK_037-11a>¶夢憂原盪瀛渤一念起關山千里顧兵窟¶
　　　　鴻雁生塞北行　　　　　傅　𤣥¶
鳳凰逺生海西及時崑山岡五徳存羽儀和鳴定宫商¶
百鳥並侍左右鼓翼騰華光上熙逰雲日間千歲時來¶
翔孰若彼龍與龜曵尾泥中蔵非雲雨則不升冬伏春¶
廼驤退哀此秋蘭草根絶隨化揚靈氣一何憂美萬里
<pb:KR4h0034_WYG_037-14b>
馳芬芳常恐物易微歇一朝見棄忘¶
　　　　順東西門行　　　　　　陸　機¶
　　　　　古今樂録曰王僧䖍技録云順東西門行¶
　　　　　今不歌¶
出西門望天庭陽谷既虛崦嵫盈感朝露悲人生逝者<md:KR4h0034_SBCK_037-11b>¶若斯安得停桑樞戒蟋蟀鳴我今不樂歳聿征迨未
暮¶及時平置酒高堂宴友生激朗笛彈哀筝取樂今¶
日盡歡情
<pb:KR4h0034_WYG_037-15a>
　　　　同前　　　　　　　　　謝靈運¶
出西門眺雲間揮斤扶木墜虞泉信道人鑒徂川思樂¶
暫捨誓不旋閔九九傷牛山宿心載違徒昔言競落運¶
務穨年招命儕好相追牽酌芳酤奏繁弦惜寸隂情固¶
然¶
　　　　同前　　　　　　　　　謝恵連¶
哀朝菌閔穨力遷化常然焉肯息及壯齒遇世直酌酪¶
華堂集親識舒情盡懽遣悽惻<md:KR4h0034_SBCK_037-12a>¶
<pb:KR4h0034_WYG_037-15b>
　
　
　
　
　
　
　
　樂府詩集巻三十七
