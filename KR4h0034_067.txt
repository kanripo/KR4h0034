# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:56.214218
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 67
#+PROPERTY: FILE SB04n0332-067樂府詩集-卷第六十七.
<pb:KR4h0034_SBCK_067-1a>¶
樂府詩集卷第六十七¶
　　　　　　　太原　郭茂倩　編次¶
　　雜曲歌辭¶
　　　　輕薄篇　張　&KR0160;¶
　　　　　樂府解題曰輕薄篇言乘肥馬衣輕裘馳¶
　　　　　逐經過爲樂與少年行同意何遜云城東¶
　　　　　美少年張正見云洛陽美少年是也¶
末世多輕薄驕或好浮&KR0160;志意能(一作/既)放逸貲財亦豐¶
奢被服極纎麗肴膳盡柔嘉僮僕餘梁肉婢妾蹈綾羅¶
文軒樹羽葢乘馬鳴玉珂横簪刻玳瑁長鞭䥘𧰼牙足¶
下金鑮履手中雙莫耶賓從煥絡繹侍御何芬葩朝與¶
<pb:KR4h0034_SBCK_067-1b>¶
金張期𦱤㝛許史家甲第面長街朱門赫嵯峨蒼梧竹¶
葉淸宜城九醖醝浮醪隨觴轉素蟻自跳波美女興齊¶
趙妍唱出西巴一顧傾城國千金不足多北里獻竒舞¶
大陵奏名歌新聲踰激楚妙妓絶陽阿𤣥鶴降浮雲鱏¶
魚躍中河墨翟且停車展季猶咨嗟淳于前行酒雍門¶
坐相和孟公結重關賓客不得蹉三雅來何遲耳熱眼¶
中花盤桉互交䥘坐席咸諠譁簪珥或(一作/咸)墮落冠冕¶
皆傾邪酣飲終日夜朙燈繼朝霞絶纓尚不尤安能復¶
顧他畱連彌信㝛此歡難可過人生若浮寄年時忽蹉¶
&KR0760;促促朝露期榮樂遽幾何念此腸中悲涕下自&KR1172;沲¶
但畏執法吏禮防且切磋¶
<pb:KR4h0034_SBCK_067-2a>¶
　　　　同前　何　遜¶
城東(一作/長安)美少年重身輕萬億柘彈隋珠丸白馬黄金¶
飾長安九逵上青槐䕃道植轂擊晨已喧肩排暝不息¶
走狗東西望牽牛向南直相期百戲𠊓去來三市側𧰼¶
牀沓繡被玉盤傳綺食大姉(一作/娼女)掩扇歌小妹(一作/婦)開¶
簾織相看獨隱笑見人還斂色黄鶴悲故羣山枝詠新¶
識烏飛過客盡雀聚行龍匿酌羽方厭厭此時歡未極¶
　　　　同前　張正見¶
洛陽美年少朝日正開霞細蹀連錢馬𠊓趨苜蓿花揚¶
鞭還郤望春色滿東家井桃映水落門桺雜風斜綿蠻¶
弄靑綺蛺蝶遶承&KR0160;欲往飛廉館遙駐季倫車石橊傳¶
<pb:KR4h0034_SBCK_067-2b>¶
瑪瑙蘭肴奠𧰼牙&KR0643;持自娯樂未是鬬豪奢莫嫌龍馭¶
晚扶桑復浴鵶¶
　　　　同前　李　益¶
豪不必馳千騎雄不在垂雙鞬天生俊氣自相逐出與¶
鵰鶚同飛翻朝行九衢不得意下鞭走馬城西原忽聞¶
燕雁一聲去𢌞鞭挾彈平陵園歸來靑樓曲未半美人¶
玉色當金罇淮隂少年不相下酒酣半笑倚市門安知¶
我有不平色白日欲顧紅塵昬死生容易如反掌得意¶
失意由一言少年但飲莫相問此中報讎亦報恩¶
　　　　同前二首　僧貫休¶
繡林錦野春態相壓誰家少年馬蹄蹋蹋鬬雞走狗夜¶
<pb:KR4h0034_SBCK_067-3a>¶
不歸一擲賭却如花妾唯云不顛不狂其名不彰悲夫¶
木落蕭蕭蛩鳴唧唧不覺朱蔫臉紅霜劫鬢漆世途多¶
事泣向秋日方吟少壯不努力老大徒傷悲如何¶
　　　　輕薄行　僧齊已¶
玉鞭金鐙驊騮蹄横睂吐氣如虹霓五陵春暖芳草齊¶
笙歌到處花成泥日沉月上且鬭雞醉來莫問天髙低¶
伯陽道徳何涕唾仲尼禮樂徒卑栖¶
　　　　灞上輕薄行　孟　郊¶
長安無緩歩況值天景𦱤相逢灞滻間親戚不相顧自¶
嘆方拙身忽随輕薄倫常恐失所避化爲車轍塵此中¶
生白髪疾走亦未歇¶
<pb:KR4h0034_SBCK_067-3b>¶
　　　　遊俠篇　張　&KR0160;¶
　　　　　漢書遊俠傳曰戰國時列國公子魏有信¶
　　　　　陵趙有平原齊有孟嘗楚有春申皆藉王¶
　　　　　公之勢競爲遊俠以取重諸侯顯名天下¶
　　　　　故後世稱遊俠者以四豪爲首焉漢興有¶
　　　　　魯人朱家及劇孟郭解之徒馳騖於閭里¶
　　　　　皆以俠聞其後長安熾盛街閭各有豪俠¶
　　　　　時萬章在城西桺市號曰城西萬章酒市¶
　　　　　有趙君都賈子光皆長安名豪報仇怨養¶
　　　　　刺客者也魏志曰楊阿若後名豐字伯陽¶
　　　　　少遊俠常以報&KR0311;解怨爲事故時人爲之¶
<pb:KR4h0034_SBCK_067-4a>¶
　　　　　號曰東市相斫楊阿若西市相斫楊阿若¶
　　　　　後世遂有遊俠曲魏陳琳晉張&KR0160;又有博¶
　　　　　陵王宫俠曲¶
翩翩四公子濁世稱賢朙龍虎方交争七國竝抗衡食¶
客三千餘門下多豪英遊說朝夕至辯士自從横孟嘗¶
出東關濟身由雞鳴信陵西反魏秦人不窺兵趙勝南¶
詛楚乃與毛遂行黄歇北適秦太子還入荆美哉遊俠¶
士何以尚四卿我則異於是好古師老彭¶
　　　　同前　王　襃¶
京洛出名謳豪俠競交遊河南朝四姓關西謁五侯鬭¶
雞横大道走馬出長楸桑隂徙將夕槐路轉淹畱¶
<pb:KR4h0034_SBCK_067-4b>¶
　　　　同前　陳　良¶
洛陽麗春色遊俠騁輕肥水逐車輪轉塵隨馬足飛雲¶
影遙臨葢花氣近熏衣東郊鬬雞罷南皮射雉歸日𦱤¶
河橋上揚鞭惜晚暉¶
　　　　同前　崔　顥¶
少年負膽氣好勇復知機仗劒出門去孤城逢合圍殺¶
人遼水上走馬漁陽歸䥘落金𤨏甲蒙茸貂䑕衣還家¶
行且獵弓矢速如飛地逈鷹犬疾草深狐兔肥腰間懸¶
兩綬轉眄生光輝顧謂今日戰何如隨建威¶
　　　　遊俠行　孟　郊¶
壯士性剛決火中見石裂殺人不𢌞頭輕生如蹔别豈¶
<pb:KR4h0034_SBCK_067-5a>¶
知眼有淚肯白頭上髮平生無恩酬劒閒一百月¶
　　　　俠客篇　王　筠¶
俠客趨名利劒氣坐相矜黄金塗鞘尾白玉飾鉤膺晨¶
馳逸廣陌日𦱤返平陵舉鞭向趙李與君方代興¶
　　　　俠客行　李　白¶
趙客縵胡纓呉鉤霜雪朙銀鞍照白馬颯沓如流星十¶
歩殺一人千里不畱行事了拂衣去深藏身與名閑過¶
信陵飲脫劒膝前横將炙啖朱亥持觴勸侯嬴三杯吐¶
然諾五嶽倒爲輕眼花耳熱後意氣素霓生救趙揮金¶
槌邯鄲先震驚千秋二壯士烜赫大梁城縱死俠骨香¶
不慙世上英誰能書閣下白首太𤣥經¶
<pb:KR4h0034_SBCK_067-5b>¶
　　　　同前　元　稹¶
俠客不怕死怕在事不成事成不肯藏姓名我非竊賊¶
誰夜行白日堂堂殺袁盎九衢草草人面靑此客此心¶
師海鯨海鯨露背横滄溟海波分作兩處生海鯨分海¶
減海力俠客有謀人莫測三尺鐵虵延二國¶
　　　　同前　溫庭筠¶
欲出鴻都門隂雲蔽城闕寳劒黯如水微紅溼餘血白¶
馬夜頻嘶(一作/驚)三更灞陵雪¶
　　　　博陵王宫俠曲二首　張　&KR0160;¶
俠客樂幽險築室窮山隂獠獵野獸稀施網川無禽嵗¶
𦱤飢寒至慷慨頓足吟窮令壯士激安能懐苦心干將¶
<pb:KR4h0034_SBCK_067-6a>¶
坐自◮繁弱控餘音耕佃窮淵陂種粟著劒鐔收秋狹¶
路間一擊重千金棲遲熊羆穴容與虎豹林身在法令¶
外縱逸常不禁¶
雄兒任氣俠聲葢少年&KR0163;&KR1093;友行報怨殺人租市㫄吳¶
刀鳴手中利劒嚴秋霜腰間义素㦸手持白頭鑲騰超¶
如激電囘旋如流光奮擊當手决交屍自縱横寧爲殤¶
鬼雄義不入圜墻生從命子遊死聞俠骨香身没心不¶
懲勇氣加四方¶
　　　　遊獵篇　張　&KR0160;¶
　　　　　樂府解題曰梁劉孝威遊獵篇云之罘講¶
　　　　　射所上林娯獵場備言遊行射獵之事亦¶
<pb:KR4h0034_SBCK_067-6b>¶
　　　　　謂之行行遊且獵篇¶
歲𦱤凝霜結堅冰沍幽泉厲風蕩原隰浮雲蔽昊天玄¶
雲晻　合素雪紛連翩鷹隼始擊鷙虞人獻時鮮嚴駕¶
鳴儔侣&KR0259;轡過中田戎車方四牡文軒馭紫燕輿徒既¶
整飭容服麗且妍武騎列重圍前驅抗脩旃倐忽似囘¶
飈絡繹若浮𤎆𡔷譟山淵動衝塵雲霧連輕繒拂素霓¶
纎網蔭長川游魚未暇竄歸雁不得旋由基控繁弱公¶
差操黄間機發應&KR0076;倒一縱連雙肩僵禽正狼籍落羽¶
何翩翻積獲被山阜流血丹中原馳騁未及勌曜靈俄¶
移晷結罝彌藪澤囂聲振四鄙鳥驚觸白刃獸駭掛流¶
矢仰手接遊鴻舉足蹴犀兕如黄批狡兔靑骹撮飛雉¶
<pb:KR4h0034_SBCK_067-7a>¶
鵠鷺不盡收鳧鷖安足視日冥徒御勞賞勤課能否野¶
饗㑹衆賓𤣥酒甘且旨燔炙播遺芳金觴浮素蟻珍羞¶
墜歸雲纎肴出淥水四氣運不停年時何亹亹人生忽¶
如寄居世遽能幾至人同禍福達士等生死榮辱渾一¶
門安知惡與美遊放使心狂覆車難再履伯陽爲我誡¶
撿跡投淸軌¶
　　　　行行遊且獵篇　劉孝威¶
之罘講射所上林娯獵場𨕖徒驕楚客詔狩誇胡王䍑¶
車已戒道風烏復啓行佽飛具罾繳材官命蹶張髙罝¶
掩月兔勁矢射天狼蹠地不遑免排虚豈及翔日𦱤鉤¶
陳轉風淸鐃吹揚歸來宴平樂寧肯帶禽荒¶
<pb:KR4h0034_SBCK_067-7b>¶
　　　　同前　李　白¶
邉城兒生年不讀一字書但知遊獵誇輕趫胡馬秋肥¶
宜白草騎來躡影何矜驕(一作可/憐驕)金鞭拂雲揮鳴鞘半¶
酣呼鷹出遠郊弓彎滿月不虚發雙鶬逬落連飛&KR1076;海¶
邉觀者皆避易猛氣英風振沙磧儒生不及遊俠人白¶
首下帷復何益¶
　　　　遊子吟　孟　郊¶
　　　　　漢蘇武詩曰幸有&KR0076;歌曲可以喻中懐請¶
　　　　　爲遊子吟泠泠一何悲又有遊子移亦類¶
　　　　　此也¶
慈母手中線遊子身上衣臨行密密縫意恐遲遲歸誰¶
<pb:KR4h0034_SBCK_067-8a>¶
言寸草心報得三春暉¶
　　　　同前　顧　況¶
故櫪思疲馬故巢思迷禽浮雲蔽我鄉躑躅遊子吟遊¶
子悲久滯浮雲鬱東岑客堂無絲桐落葉如秋霖艱哉¶
遠游子所以悲滯滛一爲浮雲詞憤塞誰能禁馳暉百¶
年内唯願展所欽胡爲不歸歟坐使年病侵未老霜遶¶
鬢非狂火燒心太行何艱哉北斗不可斟夜晴星河出¶
耿耿辰與参佳人夐靑天尺素重於金泬寥羣動異眇¶
黙諸境森苔衣上閑堦蜻蛚催寒砧立身計幾悞道險¶
無容針三年不還家萬里遺錦衾夢魂無重阻離憂因¶
古今胡爲不歸歟孤負丘中琴腰下是何物牽纒曠登¶
<pb:KR4h0034_SBCK_067-8b>¶
尋朝與名山期夕㝛楚水陰楚水&KR0651;演漾名山杳嶇&KR0706;¶
客從洞庭來婉孌瀟湘深橘柚在南國鴻雁遺秋音下¶
有碧草洲上有靑橘林引燭窺洞穴凌波睥天琛蒲荷¶
影参差鳧鶴雛淋涔浩歌惜芳杜&KR0652;髮輕&KR0160;簪胡爲不¶
歸歟淚下沾衣襟鳶飛唳霄漢螻蟻制鱣鱏赫赫大聖¶
朝日月光照臨聖主雖啓廸竒人分堙沈層城發雲韶¶
玉府鏘球琳鹿鳴志豐草況復虞人箴¶
　　　　同前　李　益¶
女羞夫壻蕩客恥主人賤遭遇同衆流低囘愧相見君¶
非靑銅鏡何事空照面莫以衣上塵不謂心如練人生¶
當榮盛待士勿言倦君看白日馳何異&KR0076;上箭¶
<pb:KR4h0034_SBCK_067-9a>¶
　　　　遊子移　劉義恭¶
三河遊蕩子麗顏邁荆寳攜持玉柱筝懐挾&KR0111;憂草綢¶
繆甘泉中馳逐邯鄲道春服候時製秋紈迎涼造珍魄¶
暉素腕玉迹滿襟抱常歎樂日晏恒悲歡不早揮吹傳¶
舊美趨謠盡新好仲尼爲輟飡秦王足傾倒¶
　　　　壯士篇　張　&KR0160;¶
　　　　　燕荆軻歌曰風蕭蕭兮易水寒壯士一去¶
　　　　　兮不復還壯士篇葢出於此¶
天地相震蕩囘薄不知竆人物禀常格有始必有終年¶
時俛仰過功名宜速崇壯士懐憤激安能守虚沖乗我¶
大宛馬撫我繁弱弓長劒横九野髙冠拂𤣥穹慷慨成¶
<pb:KR4h0034_SBCK_067-9b>¶
素霓嘯吒起淸風震響駭八荒奮威曜四戎濯鱗滄海¶
畔馳騁大漠中獨歩聖朙世四海稱英雄¶
　　　　壯士吟　賈　島¶
壯士不曽悲悲即無囘期如何易水上未歌先淚垂¶
　　　　壯士行　劉禹錫¶
陰風振寒郊猛虎正咆哮徐行出燒地連吼入黄茆壯¶
士走馬去鐙前彎玉弰叱之使人立一發如鈹交悍情¶
忽星墜飛血濺林梢彪炳爲我席羶&KR2509;充我庖里中欣¶
害除賀酒紛號呶朙日長橋上傾城看斬蛟¶
　　　　同前　鮑　溶¶
西方太白髙壯士羞病死心知報恩處對酒歌易水砂¶
<pb:KR4h0034_SBCK_067-10a>¶
鴻嘷天末横劒别妻子蘇武執節歸班超束書起山河¶
不足重重在遇知已¶
　　　　同前　施肩吾¶
一斗之膽撑臟腑如磥之筋礙臂骨有時悞入千人叢¶
自覺一身横突兀當今四海無烟塵胸襟被壓不得伸¶
凍梟殘蠆我不取汚我匣裏靑蛇鱗¶
樂府詩集卷第六十七¶
　　　　　　　東呉毛晉訂正　男扆再訂¶
<pb:KR4h0034_SBCK_067-10b>¶
