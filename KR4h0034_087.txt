# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:57.214797
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 87
#+PROPERTY: FILE SB04n0332-087樂府詩集-卷第八十七.
<pb:KR4h0034_SBCK_087-1a>¶
樂府詩集巻第八十七¶
　　　　　　　太原　郭茂倩　編次¶
　　雜歌謡辭¶
　　　歌辭¶
　　　　潁川歌¶
　　　　　漢書曰灌夫不好文學喜任俠已然諾諸¶
　　　　　所與交通無非豪傑大猾家累數千萬食¶
　　　　　客日數十百人陂池田園宗族賓客為權¶
　　　　　利横潁川潁川兒歌之¶
潁水清灌氏寧潁水濁灌氏族¶
　　　　庾公歌二首¶
<pb:KR4h0034_SBCK_087-1b>¶
　　　　　晉書五行志曰庾亮初鎮武昌出至石頭¶
　　　　　百姓於岸上歌之後連徵不入及薨還都¶
　　　　　塟焉¶
庾公上武昌翩翩如飛鳥庾公還揚州白馬牽旒旐¶
庾公初上時翩翩如飛烏庾公還揚州白馬牽流蘇¶
　　　　御路楊歌¶
　　　　　宋書五行志曰晉海西公太和中民為此¶
　　　　　歌白者金行馬者國族紫為奪正之色朙¶
　　　　　以紫間朱也海西公尋廢三子非海西子¶
　　　　　竝縊以馬韁死之朙日南方獻甘露¶
青青御路楊白馬紫游韁汝非皇太子那得甘露漿¶
<pb:KR4h0034_SBCK_087-2a>¶
　　　　鳳凰歌¶
　　　　　宋書五行志曰晉海西公生皇子百姓歌¶
　　　　　之其歌甚美其㫖甚微海西公不男使左¶
　　　　　右向龍與内侍接生子以為已子¶
鳳凰生一雛天下莫不喜本言是馬駒今定成龍子¶
　　　　黄曇子歌　溫庭筠¶
　　　　　晉書五行志曰&KR0074;石民為荆州百姓忽歌¶
　　　　　黄曇子曲後石民死王忱為荆州之應黄¶
　　　　　曇子王忱字也按横吹曲李延年二十八解¶
　　　　　有黄覃子不知與此同否凡歌辭考之與¶
　　　　　事不合者但因其聲而作歌爾¶
<pb:KR4h0034_SBCK_087-2b>¶
參差緑蒲短揺艶雲(春/一作)塘滿紅瀲蕩融融鶯翁鸂鶒¶
暖萋芊小城路馬上脩蛾&KR0180;羅衫裊向風㸃粉金鸝卵¶
　　　　歴陽歌¶
　　　　　晉書五行志曰&KR0067;楷鎮歴陽百姓歌之後¶
　　　　　楷南奔&KR0074;玄為玄所殺¶
重羅黎重羅黎使君南上無還時¶
　　　　苻堅時長安歌¶
　　　　　晉書載記曰苻堅既滅燕慕容沖姊偽清¶
　　　　　河公主年十四有&KR0651;色堅納之寵冠後庭¶
　　　　　沖年十二亦有龍陽之資堅又幸之姊弟¶
　　　　　專寵宮人莫進長安歌之咸懼為亂王猛¶
<pb:KR4h0034_SBCK_087-3a>¶
　　　　　切諫堅乃出沖後竟為沖所敗¶
一雌復一雄𩀱飛入紫宮¶
　　　　王子年歌二首¶
　　　　　南史曰齊太祖高皇帝諱道成姓蕭氏未¶
　　　　　受命時王子年作此歌案穀中精細者稻¶
　　　　　也即道也熟猶成也金刀劉字刈猶翦也¶
欲知其姓草肅肅穀中最細低頭熟鱗身甲體永興福¶
金刀利刃齊刈之¶
　　　　邯鄲郭公歌¶
　　　　　樂府廣題曰北齊後主髙緯雅好傀儡謂¶
　　　　　之郭公時人戲為郭公歌及將敗果營邯¶
<pb:KR4h0034_SBCK_087-3b>¶
　　　　　鄲高郭聲相近九十九末數也滕口鄧林¶
　　　　　也大兒謂周帝太祖子也高岡後主姓也¶
　　　　　雉雞類武成小字也後敗於鄧林盡如歌¶
　　　　　言葢語妖也¶
邯鄲郭公九十九技兩漸盡入滕口大兒縁髙岡雉子¶
東南走不信吾言時當看嵗抂酉¶
　　　　邯鄲郭公辭　温庭筠¶
金笳悲故曲玉座積深塵言是邯鄲伎不易鄴城人青¶
苔竟埋骨紅粉自傷神唯有漳河桺還向舊營春¶
　　　　齊雲觀歌¶
　　　　　隋書五行志曰陳後主造齊雲觀國人歌¶
<pb:KR4h0034_SBCK_087-4a>¶
　　　　　之功未畢而為隋師所虜¶
齊雲觀宼來無際畔¶
　　　　周宣帝歌¶
　　　　　隋書五行志曰周宣帝與宮人夜中連臂¶
　　　　　蹋踶而歌¶
自知身命促把燭夜行遊¶
　　　謡辭¶
　　　　黄澤辭¶
　　　　　穆天子傳曰天子東遊于黄澤使宮樂謡¶
　　　　　云¶
黄之陁其馬歕沙皇人威儀皇之澤其馬歕玉皇人夀¶
<pb:KR4h0034_SBCK_087-4b>¶
穀¶
　　　　白雲謡¶
　　　　　穆天子傳曰天子觴西王母于瑶池之上¶
　　　　　西王母為天子謡天子荅之¶
白雲抂天山陵自出道里悠逺山川間之将子無死向¶
復能來¶
　　　　穆天子謡¶
予歸東土和治諸夏萬民平均吾顧見汝比及三年將¶
復而野¶
　　　　越謡歌　古　辭¶
君乘車我帶笠他日相逢下車揖君檐簦我跨馬他日¶
<pb:KR4h0034_SBCK_087-5a>¶
相逢為君下¶
　　　　長安謡¶
　　　　　漢書佞倖傳曰成帝初石顯與妻子徙歸¶
　　　　　故鄉其黨牢梁陳順皆免官諸所交結以¶
　　　　　顯為官皆廢罷少府五鹿充宗左遷玄莬¶
　　　　　太守御史中丞伊嘉為雁門都尉長安謡¶
　　　　　云¶
伊徙雁鹿徒兔去牢與陳實無價¶
　　　　城中謡¶
　　　　　後漢書曰前世長安城中謡言改政移風¶
　　　　　必有其本上之所好下必甚焉¶
<pb:KR4h0034_SBCK_087-5b>¶
城中好髙髻四方髙一尺城中好廣睂四方且半額城¶
中好大袖四方全匹帛¶
　　　　㑹稽童謡¶
　　　　　後漢書曰張霸永元中為㑹稽太守時賊¶
　　　　　未解郡界不寧乃移書開購朙用信賞賊¶
　　　　　遂束手歸附不煩士卒之力於是有童謡¶
棄我㦸捐我矛盜賊盡吏皆休¶
　　　　二郡謡¶
　　　　　後漢書曰汝南太守宗資任功曹范&KR1172;南¶
　　　　　陽太守成瑨亦委功曹岑晊范&KR1172;字孟博¶
　　　　　岑晊字公孝二郡為謡¶
<pb:KR4h0034_SBCK_087-6a>¶
汝南太守范孟博南陽宗資主畫諾南陽太守岑公孝¶
弘農成瑨但坐嘯¶
　　　　京兆謡¶
　　　　　續漢書曰李夑拜京兆詔發西園錢夑上¶
　　　　　封事遂止不發吏民愛敬乃為此謡¶
我府君道教舉恩如春威如虎剛不吐弱不茹愛如母¶
訓如父¶
　　　　後漢桓靈時謡¶
　　　　　後漢書曰&KR0074;靈之世㪅相濫舉人為之謡¶
舉秀才不知書察孝廉父别居¶
　　　　吳謡¶
<pb:KR4h0034_SBCK_087-6b>¶
　　　　　吳志曰周瑜少精意於音樂雖三爵之後¶
　　　　　其有闕誤瑜必知之知之必顧故時人謡¶
　　　　　云¶
曲有誤周郎顧¶
　　　　晉泰始中謡¶
　　　　　晉書曰泰始中人為賈充等謡言亾魏而¶
　　　　　成晉也¶
賈裴王亂紀綱王裴賈濟天下¶
　　　　閣道謡¶
　　　　　晉書曰潘岳才名冠世為衆所疾後為河¶
　　　　　陽令而鬱鬱不得志時尚書僕射山濤領¶
<pb:KR4h0034_SBCK_087-7a>¶
　　　　　吏部王濟裴楷等竝為帝所親遇岳内非¶
　　　　　之乃題閣道為謡¶
閣道東有大牛王濟鞅裴楷鞧和嶠刺促不得休¶
　　　　南土謡¶
　　　　　王隱晉書曰杜預為鎮南大將軍都督荆¶
　　　　　州諸軍事南土美而謡之¶
後世無叛由杜翁孰識智名與勇功¶
　　　　宋時謡¶
　　　　　南史曰宋時用人乖實有謡云¶
上車不落為著作體中何如作祕書¶
　　　　宋大朙中謡¶
<pb:KR4h0034_SBCK_087-7b>¶
　　　　　南史曰大朙中有奚顯度者為員外㪚騎¶
　　　　　侍郎孝武嘗使主領人功而苛虐無道動¶
　　　　　加捶撻暑雨寒雪不聽暫休人不堪命或¶
　　　　　自經死時建康縣考囚或用方材壓額及¶
　　　　　踝脛故民間有此謡又相戲曰勿反顧付¶
　　　　　奚度其㬥酷如此¶
寧得建康壓額不能受奚度拍¶
　　　　山隂謡¶
　　　　　南史曰丘仲孚為山隂令居職甚有聲稱¶
　　　　　而百姓為此謡前世傅琰父子沈憲劉玄¶
　　　　　朙相繼宰山隂竝有政績言仲孚皆過之¶
<pb:KR4h0034_SBCK_087-8a>¶
　　　　　也¶
二傅沈劉不如一丘¶
　　　　梁時童謡¶
　　　　　南史曰臨賀郡王正德性凶慝其後梁室¶
　　　　　傾覆既由正德百姓至聞臨賀郡名亦不¶
　　　　　欲道其惡之如是故有童謡¶
寧逢五虎入市不欲見臨賀父子¶
　　　　曲堤謡¶
　　　　　北史曰宋世良爲清河太守才識閑朙尤¶
　　　　　善政術郡東南有曲堤羣盜所萃世良施¶
　　　　　八條之制盗奔它境而民爲此謡¶
<pb:KR4h0034_SBCK_087-8b>¶
曲堤雖險賊何益但有宋公自屛跡¶
　　　　趙郡謡¶
　　　　　北史曰後魏李孝伯父曾道武時為趙郡¶
　　　　　太守令行禁止幷州丁零數為山東害知¶
　　　　　曾能得百姓死力不敢入境賊於常山界¶
　　　　　得一死鹿賊長為趙郡地也責之還令送¶
　　　　　鹿故處其見憚如此郡人為之謡¶
詐作趙郡鹿猶勝常山粟¶
　　　　北齊太上時童謡¶
千金買藥園中有芙蓉樹破家不分朙蓮子隨它去¶
　　　　獨酌謡四首　陳後主¶
<pb:KR4h0034_SBCK_087-9a>¶
　　　　　陳後主序曰齊人淳于髠善為十酒偶效¶
　　　　　之作獨酌謡¶
獨酌謡獨酌且獨謡一酌豈陶暑二酌斷風飈三酌意¶
不暢四酌情無&KR0643;五酌盂易覆六酌懽欲調七酌累心¶
去八酌髙志(德/一作)超九酌㤀物我十酌忽凌霄凌霄異¶
羽翼任致得飄飄寧學世人醉揚波去我遥爾非浮丘¶
伯安見王子喬¶
獨酌謡獨酌起中宵中宵照春月初花發春朝春花春¶
月正徘徊一罇一&KR0076;當夜開&KR0643;奏孫登曲仍斟畢卓杯¶
羅綺徒紛亂金翠轉遲囘中心㪅如水凝志本同灰逍¶
遥自可樂世語世情哉¶
<pb:KR4h0034_SBCK_087-9b>¶
獨酌謡獨酌酒難消獨酌三兩盌弄曲兩三調調弦忽¶
未畢忽值出房朝㪅似遊春苑還如逢麗譙衣香逐嬌¶
去眼語送杯嬌餘罇盡復益自得是逍遥¶
獨酌謡獨酌一樽酒樽酒傾未酌朙月正當牖是牖非¶
圜甕吾樂非擊缶自任物外懽㪅齊椿菌乆巻舒乃一¶
巻㤀情且十斗寧復語綺羅因情即山藪¶
　　　　同前　陸　瑜¶
獨酌謡芳氣饒一傾蕩神慮再酌動神飈忽逢鳳樓下¶
非待鸞弦招窗朙影乘入人來香逆飄杯隨轉態盡釧¶
逐畫杯揺桂宮非蜀郡當壚也至宵¶
　　　　同前　沈　烱¶
<pb:KR4h0034_SBCK_087-10a>¶
獨酌謡獨酌謡獨酌獨長謡智者不我顧愚夫余不要¶
不愚復不智誰當余見招所以成獨酌一酌一傾瓢生¶
涯本澷澷神理暫超超再酌矜許史三酌傲松喬頻煩¶
四五酌不覺凌丹霄倐爾厭五鼎俄然賤九韶彭殤無¶
異塟夷跖可同朝龍蠖非不屈鵬鷃本逍遥寄語號呶¶
侶無乃太塵囂¶
　　　　羇謡　孔仲智¶
芳杜觴春酒髣髴傷山時徒歌不成樂空以羇自悲羇¶
傷懷土心遽復還山路迨及春復時無使春光𦱤¶
　　　　箜篌謡¶
結交抂相得骨肉何必親甘言無忠實世薄多蘇秦從¶
<pb:KR4h0034_SBCK_087-10b>¶
風暫靡草富貴上昇天不見山巔樹摧扤下為薪豈甘¶
井中泥上出作埃塵¶
　　　　同前　李　白¶
攀天莫登龍走山莫騎虎貴賤結交心不移唯有嚴陵¶
及光武周公稱大聖管蔡寧相容漢謡一斗粟不與淮¶
南舂兄弟尚路人吾心安所從它人方寸間山海幾千¶
重輕言託朋友對面九疑峰多花必早落桃李不如松¶
管鮑久已死何人繼其蹤¶
　　　　玉漿泉謡¶
　　　　　隋書曰豆盧勣為渭州刺史甚有惠政&KR0160;¶
　　　　　夷悅服大致祥瑞鳥鼠山俗呼為髙武隴¶
<pb:KR4h0034_SBCK_087-11a>¶
　　　　　其下渭水所出其山絶壁千尋由來乏水¶
　　　　　諸𦍑苦之勣馬足所踐忽飛泉湧出有白¶
　　　　　烏翔止㕔前乳子而後去民為之謡後因¶
　　　　　號其泉曰玉漿泉¶
我有丹陽山出玉漿濟我人夷神烏來翔¶
　　　　鄴城童子謡　李　賀¶
鄴城中𦱤塵起將黑丸斫文吏棘為鞭虎為馬團團走¶
鄴城下切玉劒射日弓獻何人奉相公扶轂來閣右兒¶
香掃塗相公歸¶
　　　　唐天寶中京兆謡¶
　　　　　唐書曰李峴為京兆尹甚著聲績天寶中¶
<pb:KR4h0034_SBCK_087-11b>¶
　　　　　連雨六十餘日宰臣楊國忠惡其不附已¶
　　　　　以雨災歸京兆尹乃出為長沙太守時京¶
　　　　　師米麥踊貴百姓為之謡其為政得人心¶
　　　　　如此¶
欲得米麥賤無過追李峴¶
樂府詩集巻第八十七¶
　　　　　　　東吳毛晉訂正　男扆再訂¶
