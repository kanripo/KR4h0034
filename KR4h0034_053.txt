# -*- mode: mandoku-view -*-
#+TITLE: 樂府詩集
#+DATE: 2015-09-23 10:32:22
#+PROPERTY: LASTPB  <md:KR4h0034_SBCK_050-1a>
#+PROPERTY: JUAN 53

<md:KR4h0034_SBCK_053-1a>¶樂府詩集巻五十二


<pb:KR4h0034_WYG_053-1a>
欽定四庫全書
　樂府詩集巻五十三¶
　　　　　　　　　　　　宋　郭茂倩　輯¶
　　舞曲歌辭¶
　　　雜舞¶
　　　　　雜舞者公莫巴渝槃舞鞞舞鐸舞拂舞白¶
　　　　　紵之類是也始皆出自方俗後寖陳於殿¶
　　　　　庭盖自周有縵樂散樂秦漢因之増廣宴
<pb:KR4h0034_WYG_053-1b>
　　　　　㑹所奏率非雅舞漢魏已後並以鞞鐸巾¶
　　　　　拂四舞用之宴饗宋武帝大明中亦以鞞¶
　　　　　拂雜舞合之鐘石施於廟廷朝㑹用樂則¶
　　　　　兼奏之明帝時又有西傖𦍑胡雜舞後魏<md:KR4h0034_SBCK_053-1b>¶　　　　　北齊亦皆參以胡戎伎自此諸舞彌盛矣¶
　　　　　隋牛𢎞亦請存四舞宴㑹則與雜伎同設¶
　　　　　於西凉前奏之而去其所持鞞拂等按此¶
　　　　　雖非正樂亦皆前代舊聲故成公綏賦云
<pb:KR4h0034_WYG_053-2a>
　　　　　鞞鐸舞庭八音並陳梁武帝報沈約云鞞¶
　　　　　鐸巾拂古之遺風是也唐太宗貞觀中始¶
　　　　　造讌樂其後又分為立坐二部堂下立奏¶
　　　　　謂之立部伎堂上坐奏謂之坐部伎立部¶
　　　　　伎八一安樂二太平樂三破陣樂四慶善¶
　　　　　樂五大定樂六上元樂七聖壽樂八光聖¶
　　　　　樂自破陣樂以下皆用大鼓雜以龜兹樂<md:KR4h0034_SBCK_053-2a>¶　　　　　其聲震厲大定樂又加金鉦慶善樂顓用
<pb:KR4h0034_WYG_053-2b>
　　　　　西凉樂聲頗閒雅坐部伎六一讌樂二長¶
　　　　　壽樂三天授樂四鳥歌萬嵗樂五龍池樂¶
　　　　　六小破陣樂自長壽樂以下用龜兹樂唯¶
　　　　　龍池樂則否武后中宗之世大増造立坐¶
　　　　　部伎諸舞隨亦寖廢武后毁唐太廟七徳¶
　　　　　九功之舞皆亡獨其名存自後宴饗復用¶
　　　　　隋文舞武舞而已開元中又有凉州緑腰¶
　　　　　蘇合香屈柘枝團亂旋甘州回波樂蘭陵
<pb:KR4h0034_WYG_053-3a>
　　　　　王春鶯囀半社渠借席烏夜啼之屬謂之¶
　　　　　軟舞大祁阿連劒器胡旋胡騰阿遼柘枝<md:KR4h0034_SBCK_053-2b>¶　　　　　黄麞拂菻大渭州達磨支之屬謂之徤舞¶
　　　　　文宗時教坊又進霓裳羽衣舞女三百人¶
　　　　　末世兵亂舞制多失凡此皆雜舞也¶
　　　　魏俞兒舞歌　　　　　　王　粲¶
　　　　　晉書樂志曰巴渝舞漢髙帝所作也髙帝¶
　　　　　自蜀漢將定三秦閬中范因率賓人從帝
<pb:KR4h0034_WYG_053-3b>
　　　　　為前鋒號板楯蠻勇而善鬭及定秦中封¶
　　　　　因為閬中侯復賓人七姓其俗喜歌舞髙¶
　　　　　帝樂其猛銳數觀其舞曰武王伐紂歌也¶
　　　　　後使樂人習之閬中有渝水因其所居故¶
　　　　　曰巴渝舞舞曲有矛渝弩渝安臺行辭本<md:KR4h0034_SBCK_053-3a>¶　　　　　歌曲四篇其辭既古莫能曉其句度左思¶
　　　　　蜀都賦云奮之則賓旅玩之則渝舞也顔¶
　　　　　師古曰巴巴人也俞俞人也髙祖初為漢
<pb:KR4h0034_WYG_053-4a>
　　　　　王得巴俞人並趫㨗與之滅楚因存其武¶
　　　　　樂巴渝之樂自此始也巴即今之巴州渝¶
　　　　　即今之渝州名各本其地宋書樂志曰魏¶
　　　　　俞兒舞歌四篇魏國初建所用使王粲改¶
　　　　　創其辭為矛俞弩俞安臺行辭新福歌曲¶
　　　　　行辭以述魏徳後於太祖廟並作之黄初¶
　　　　　二年改曰昭武舞及晉又改曰宣武舞唐¶
　　　　　書樂志曰俞美也魏晉改其名梁復號巴<md:KR4h0034_SBCK_053-3b>¶
<pb:KR4h0034_WYG_053-4b>
　　　　　渝隋文帝以非正典罷之¶
漢初建國家匡九州蠻荆震服五刃三革休安不忘備¶
武樂修宴我賓師敬用御天永樂無憂子孫受百福常¶
與松喬游蒸庶徳莫不咸歡柔¶
　　　　　　右矛俞新福歌¶
材宫選士劒弩錯陳應桴蹈節俯仰若神綏我武烈篤¶
我淳仁自東自西莫不來賓¶
　　　　　　右弩俞新福歌
<pb:KR4h0034_WYG_053-5a>
武功既定庶士咸綏樂陳我廣庭式宴賓與師昭文徳¶
宣武威平九有撫民黎荷天寵延壽尸千載莫我違¶
　　　　　　右安臺新福歌<md:KR4h0034_SBCK_053-4a>¶神武用師士素厲仁恩廣覆猛節横逝自古立功莫我¶
𢎞大桓桓征四國爰及海裔漢國保長慶垂祚延萬世¶
　　　　　　右行辭新福歌¶
　　　呉俞兒舞歌　　　　　　　陸龜䝉¶
枝月喉棹霜&KR0387;北斗離離在寒碧龍魂清虎尾白秋照
<pb:KR4h0034_WYG_053-5b>
海心同一色纛影吒沙干影側神豪髮直四睨之人股¶
佶粟欲定不定定不得舂牘殘兒且止狄胡有膽大如¶
山怖亦死¶
　　　　　　右劒俞¶
手盤風頭背分電光戰扇欲刺敲心留半綫纒肩繞脰¶
&KR3074;合眩旋卓植赴列奪避中節前衝函禮穴上指孛彗<md:KR4h0034_SBCK_053-4b>¶滅與君一用來有截¶
　　　　　　右矛俞
<pb:KR4h0034_WYG_053-6a>
牛來開弦人為置鏃捩機闗迸山谷鹿駭澀隼擊遲析¶
毫中睫洞腋分龜達堅壘殘雄師可以冠猛樂壯曲抑¶
揚蹈厲有裂犀兕之氣者非公與¶
　　　　　　右弩俞¶
　　　晉宣武舞歌　　　　　　　傅　𤣥¶
　　　　　晉書樂志曰魏黄初三年改漢巴渝舞曰¶
　　　　　昭武舞景初元年又作武始咸熙章斌三¶
　　　　　舞皆執羽籥及晉改昭武舞曰宣武舞羽
<pb:KR4h0034_WYG_053-6b>
　　　　　籥舞曰宣文舞咸寧元年詔廟樂停宣武<md:KR4h0034_SBCK_053-5a>¶　　　　　宣文二舞而同用正徳大豫舞云¶
　　　　惟聖皇篇　　　　　　　矛俞第一¶
惟聖皇徳巍巍光四海禮樂猶形影文武為表裏乃作¶
巴俞肆舞士劒弩齊列戈矛為之始進退疾鷹鷂龍戰¶
而豹起如亂不可亂動作順其理離合有統紀¶
　　　　短兵篇　　　　　　　　劍俞第二¶
劒為短兵其勢險危疾踰飛電回旋應規武節齊聲或
<pb:KR4h0034_WYG_053-7a>
合或離電發星騖若景若差兵法攸象軍容是儀¶
　　　　軍鎮篇　　　　　　　　弩俞第三¶
弩為遠兵軍之鎮其發有機體難動往必速重而不遲¶
銳精分鎛射遠中微弩俞之樂一何竒變多姿退若激
進<md:KR4h0034_SBCK_053-5b>¶若飛五聲協八音諧宣武象讚天威¶
　　　　窮武篇　　　　　　　安臺行亂第四¶
窮武者喪何但敗北柔弱亡戰國家亦廢秦始徐偃既¶
已作戒前世先王鑒其機修丈整武藝文武足相濟然
<pb:KR4h0034_WYG_053-7b>
後得光大亂曰髙則亢滿則盈亢必危盈必傾去危傾¶
守以平沖則久濁能清混文武順天經¶
　　　晉宣文舞歌　　　　　　　傅　𤣥¶
　　　　羽籥舞歌¶
羲皇之初天地開元罔罟禽獸羣黎以安神農教耕創¶
業誠難民得粒食澹然無所患黄帝始征伐萬品造其¶
端軍駕無常居是曰軒轅軒轅既勤止堯舜匪荒寧夏<md:KR4h0034_SBCK_053-6a>¶禹治水湯武又用兵孰能保安逸坐致太平聖皇邁乾
<pb:KR4h0034_WYG_053-8a>
乾天下興頌聲穆穆且明明惟聖皇道化彰澂四海清¶
三光萬幾理庶事康潛龍升儀鳯翔風雨時物繁昌却¶
走馬降瑞祥揚側陋簡中良百禄是荷眉壽無疆¶
　　　　羽鐸舞歌¶
昔在渾成時兩儀尚未分陽升垂清景隂降興浮雲中¶
和合氛氲萬物各異羣人倫得其序衆生樂聖君三統¶
繼五行然後有質文皇王殊運代治亂亦繽紛伊大晉¶
徳兼往古越犧農邀舜禹參天地陵三五禮唐周樂韶
<pb:KR4h0034_WYG_053-8b>
武豈惟簫韶六代具舉澤霑地境化充天㝢聖明臨朝¶
元凱作輔普天同樂胥浩浩元氣遐哉太清五行流邁<md:KR4h0034_SBCK_053-6b>¶日月代征隨時變化庶物乃成聖皇繼天光濟羣生化¶
之以道萬國咸寧受兹介福延于億齡¶
　　　魏陳思王鼙舞歌¶
　　　　　宋書樂志曰鞞舞未詳所起然漢代已施¶
　　　　　於燕享矣傅毅張衡所賦皆其事也魏曺¶
　　　　　植鞞舞歌序曰漢靈帝西園鼔吹有李堅
<pb:KR4h0034_WYG_053-9a>
　　　　　者能鞞舞遭亂西隨段熲先帝聞其舊有¶
　　　　　技召之堅既中廢兼古曲多謬誤故改作¶
　　　　　新歌五篇晉鞞舞歌亦五篇並陳於元㑹¶
　　　　　鞞舞故二八桓𤣥將即真太樂遣衆伎袁¶
　　　　　明子啓増滿八佾相承不復革宋明帝自<md:KR4h0034_SBCK_053-7a>¶　　　　　改舞曲歌辭并詔近臣虞龢並作古今樂¶
　　　　　録曰鞞舞梁謂之鞞扇舞即巴渝是也鞞¶
　　　　　扇器名也鞞扇上舞作巴渝弄至鞞舞竟
<pb:KR4h0034_WYG_053-9b>
　　　　　豈非巴渝一舞二名何異公莫亦名巾舞¶
　　　　　也漢曲五篇一曰闗東有賢女二曰章和¶
　　　　　二年中三曰樂久長四曰四方皇五曰殿¶
　　　　　前生桂樹並章帝造魏曲五篇一明明魏¶
　　　　　皇帝二大和有聖帝三魏歴長四天生烝¶
　　　　　民五為君既不易並明帝造以代漢曲其¶
　　　　　辭並亡陳思王又有五篇一聖皇篇以當¶
　　　　　章和二年中二靈芝篇以當殿前生桂樹<md:KR4h0034_SBCK_053-7b>¶
<pb:KR4h0034_WYG_053-10a>
　　　　　三大魏篇以當漢吉昌四精微篇以當闗¶
　　　　　中有賢女五孟冬篇以當狡兎按漢曲無¶
　　　　　漢吉昌狡兎二篇疑樂久長四方皇是也¶
　　　　　隋書樂志曰鞞舞漢巴渝舞也按樂録隋¶
　　　　　志並以鞞舞為巴渝今考漢魏二篇歌辭¶
　　　　　各異本不相亂盖因梁陳之世於鞞舞前¶
　　　　　作巴渝弄遂云一舞二名殊不知二舞亦¶
　　　　　容合作猶巾舞以白紵送豈得便謂白紵
<pb:KR4h0034_WYG_053-10b>
　　　　　為巾舞邪失之逺矣¶
　　　　聖皇篇¶
聖皇應厯數正康帝道休九州咸賓服威徳洞八幽三<md:KR4h0034_SBCK_053-8a>¶公奏諸公不得久淹留蕃位任至重舊章咸率由侍臣¶
省文奏陛下體仁慈沉吟有愛戀不忍聴可之迫有官¶
典憲不得顧恩私諸王當就國璽綬何纍縗便時舎外¶
殿宮省寂無人主上増顧念皇母懷苦辛何以為贈賜¶
傾府竭寶珍文錢百億萬采帛若煙雲乗輿服御物錦
<pb:KR4h0034_WYG_053-11a>
羅與金銀龍旂垂九旒羽盖參班輪諸王自計念無功¶
荷厚徳思一効䈥力糜軀以報國鴻臚擁節衞副使隨¶
經營貴戚並出送夾道交輜軿車服齊整設韡𣋌耀天¶
精武騎衞前後鼓吹簫笳聲祖道魏東門淚下霑冠纓¶
扳盖因内顧俛仰慕同生行行將日莫何時還闕庭車¶
輪為徘徊四馬躊躇鳴路人尚酸鼻何况骨肉情<md:KR4h0034_SBCK_053-8b>¶　　　　靈芝篇¶
靈芝生玉地朱草被洛濱榮華相晃耀光采煜若神古
<pb:KR4h0034_WYG_053-11b>
時有虞舜父母頑且嚚盡孝於田壠烝烝不違仁伯瑜¶
年七十綵衣以娯親慈母笞不痛歔欷涕霑巾丁蘭少¶
失母自傷蚤(一作/少)孤焭刻木當嚴親朝夕致三牲暴子¶
見陵侮犯罪以亡形丈人為泣血免戾全其名董永遭¶
家貧父老財無遺舉假以供養傭作致甘肥責家填門¶
至不知何用歸天靈感至徳神女為秉機嵗月不安居¶
嗚呼我皇考生我既已晚棄我何其蚤蓼莪誰所興念¶
之令人老退詠南風詩灑淚滿褘抱亂曰聖皇君四海
<pb:KR4h0034_WYG_053-12a>
徳教朝夕宣萬國咸禮讓百姓家肅䖍庠序不失儀孝<md:KR4h0034_SBCK_053-9a>¶悌處中田户有曽閔子比屋皆仁賢髫齔無夭齒黄髪¶
盡其年陛下三萬嵗慈母亦復然¶
　　　　大魏篇¶
大魏應靈符天禄方甫始聖徳致泰和神明為驅使左¶
右宜供養中殿宜皇子陛下長壽考羣臣拜賀咸恱喜¶
積善有餘慶寵禄固天常衆喜填門至臣子䝉福祥無¶
患及陽遂輔翼我聖皇衆吉咸集㑹凶邪姦惡並滅亡
<pb:KR4h0034_WYG_053-12b>
黄鵠游殿前神鼎周四阿玊馬充乘輿芝盖樹九華白¶
虎戲西除舎利從辟邪騏驥躡足舞鳯皇拊翼歌豐年¶
大置酒玊樽列廣庭樂飲過三爵朱顔暴巳形式宴不¶
違禮君臣歌鹿鳴樂人舞鼙鼓百官雷抃讚若驚儲禮<md:KR4h0034_SBCK_053-9b>¶如江海積善若陵山皇嗣繁且熾孫子列曽𤣥羣臣咸¶
稱萬嵗陛下長壽樂年御酒停未飲貴戚跪東廂侍人¶
承顔色奉進金玉觴此酒亦真酒福祿當聖皇陛下臨¶
軒笑左右咸歡康杯來一何遲羣僚以次行賞賜累千
<pb:KR4h0034_WYG_053-13a>
億百官並富昌¶
　　　　精微篇¶
精微爛金石至心動神明杞妻哭死夫梁山為之傾子¶
丹西質秦烏白馬角生鄒衍囚燕市繁霜為夏零闗東¶
有賢女自字蘇來卿壯年報父仇身没垂功名女休逢¶
赦書白刃幾在頸俱上列仙籍去死獨就生太倉令有¶
罪逺徴當就拘自悲居無男禍至無與俱緹縈痛父言<md:KR4h0034_SBCK_053-10a>¶荷擔西上書磐桓北闕下泣淚何漣如乞得并姊弟没
<pb:KR4h0034_WYG_053-13b>
身贖父軀漢文感其義肉刑法用除其父得以免辨義¶
在列圗多男亦何為一女足成居簡子南渡河津吏廢¶
舟船執法將加刑女娟擁櫂前妾父聞君來將涉不測¶
淵畏懼風波起禱祝祭名川備禮饗神祗為君求福先¶
不勝釂祀誠至令犯罰艱君必欲加誅乞使知罪諐妾¶
願以身代至誠感蒼天國君髙其義其父用赦原河激¶
奏中流簡子知其賢歸娉為夫人榮寵超後先辨女解¶
父命何況徤少年黄初發和氣明堂徳教施治道致太
<pb:KR4h0034_WYG_053-14a>
平禮樂風俗移刑錯民無枉怨女復何為聖皇長壽考¶
景福常來儀<md:KR4h0034_SBCK_053-10b>¶　　　　孟冬篇¶
孟冬十月隂氣厲清武官誡田講旅統兵元龜襲吉元¶
光著明蚩尤蹕路風弭雨停乘輿啓行鸞鳴幽軋虎賁¶
采騎飛象珥鶡鐘鼔鏗鏘簫管嘈喝萬騎齊鑣千乘等¶
盖夷山填谷平林滌藪張羅萬里盡其飛走趯趯狡兎¶
揚白跳翰獵以青骹掩以&KR0113;竿韓盧宋鵲呈才騁足噬
<pb:KR4h0034_WYG_053-14b>
不盡緤牽麋掎鹿魏氏發機養基撫弦都盧尋髙搜索¶
猴猨慶忌孟賁蹈谷超巒張目決皆髪怒穿冠頓熊扼¶
虎蹴豹搏貙氣有餘勢負象而趨獲車既盈日側樂終¶
罷役解徒大饗離宫亂曰聖皇臨飛軒論功校獵徒死¶
禽積如京流血成溝渠明詔大勞賜太官供有無走馬<md:KR4h0034_SBCK_053-11a>¶行酒醴驅車布肉魚鳴鼓舉觴爵撃鐘釂無餘絶網縱¶
麟麑弛罩出鳯雛收功在羽校威靈振鬼區陛下長懽¶
樂永世合天符
<pb:KR4h0034_WYG_053-15a>
　　　晉鼙舞歌　　　　　　　　傅　𤣥¶
　　　　　古今樂録曰晉鼙舞歌五篇一曰洪業篇¶
　　　　　當魏曲明明魏皇帝古曲闗東有賢女二¶
　　　　　曰天命篇當魏曲大和有聖帝古曲章和¶
　　　　　二年中三曰景皇篇當魏曲魏厯長古曲¶
　　　　　樂久長四曰大晉篇當魏曲天生蒸民古¶
　　　　　曲四方皇五曰明君篇當魏曲為君既不¶
　　　　　易古曲殿前生桂樹按曺植怨歌行云為<md:KR4h0034_SBCK_053-11b>¶
<pb:KR4h0034_WYG_053-15b>
　　　　　君既不易為臣良獨難不知與此同否¶
　　　　洪業篇¶
宣文創洪業盛徳在泰始聖皇應靈符受命君四海萬¶
國何所樂上有明天子唐堯禪帝位虞舜惟恭巳恭巳¶
正南面道化與時移大赦盪萌漸文教被黄支象天則¶
地體無為聰明配日月神聖參兩儀雖有三凶類靜言¶
無所施象天則地體無為稷契並佐命伊吕升王臣蘭¶
芷登朝肆下無失宿民聲發響自應表立景來附虓虎
<pb:KR4h0034_WYG_053-16a>
從羈制濳龍升天路備物立成器變通極其數百事以¶
時叙萬幾有常度訓之以克讓納之以忠恕羣下仰清¶
風海外同懽慕象天則地化雲布昔日貴雕飾今尚儉<md:KR4h0034_SBCK_053-12a>¶與素昔日多纎介今去情與故象天則地化雲布濟濟¶
大朝士夙夜綜萬幾萬幾無廢理明明降疇諮臣譬列¶
星景君配朝日暉事業並通濟功烈何巍巍五帝繼三¶
皇三王世所歸聖徳應期運天地不能違仰之彌已髙¶
猶天不可階將復御龍氏鳯凰在庭棲
<pb:KR4h0034_WYG_053-16b>
　　　　天命篇¶
聖祖受天命應期輔魏皇入則綜萬幾出則征四方朝¶
廷無遺理方表寧且康道隆舜臣堯積徳踰大王孟度¶
阻窮險造亂天一隅神兵出不意奉命致天誅赦善戮¶
有罪元惡宗為虚威風震勁蜀武烈慴強呉諸葛不知¶
命肆逆亂天常擁徒十餘萬數來冦邉疆我皇邁神武<md:KR4h0034_SBCK_053-12b>¶秉鉞鎮雍涼亮乃畏天威未戰先仆僵盈虚自然運時¶
變固多難東征陵海表萬里梟賊淵受遺齊七政曺爽
<pb:KR4h0034_WYG_053-17a>
又滔天羣凶受誅殛百保咸來臻黄華應福始王凌為¶
禍先¶
　　　　景皇篇¶
景皇帝聰明命世生盛徳參天地帝王道創基既已難¶
繼世亦未易外則夏侯𤣥内則張與李三凶稱逆亂帝¶
紀從天行誅窮其姦宄遏將御其漸潛謀不得起罪人¶
咸伏辜威風振萬里平衡綜萬幾萬幾無不理召陵桓¶
不君内外何紛紛衆小便成羣䝉昧恣心治亂不分叡
<pb:KR4h0034_WYG_053-17b>
聖獨斷濟武常以文從天惟廢立掃霓披浮雲雲霓既<md:KR4h0034_SBCK_053-13a>¶已闢清和未幾閒羽檄首尾至變起東南蕃儉欽為長¶
蛇外則憑呉蠻萬國紛騷擾戚戚天下懼不安神武御¶
六軍我皇秉鉞征儉欽起壽春前鋒據項城出其不意¶
並縱竒兵竒兵誠難御廟勝實難支兩軍不期遇敵退¶
計無施虎騎惟武進大戰沙陽陂欽乃亡魂走奔虜若¶
雲披天恩赦有罪東土放鯨鯢¶
　　　　大晉篇
<pb:KR4h0034_WYG_053-18a>
赫赫大晉於穆文皇蕩蕩巍巍道邁陶唐世稱三皇五¶
帝及今重其光九徳克明文既顯武又章恩𢎞六合兼¶
濟萬方内舉元凱朝政以綱外簡虎臣時惟鷹揚靡從¶
不懷逆命斯亡仁配春日威踰秋霜濟濟多士同兹蘭<md:KR4h0034_SBCK_053-13b>¶芳唐虞至治四凶滔天致討儉欽罔不肅䖍化感海外¶
海外來賓獻其聲樂並稱妾臣西蜀猾夏僭號方域命¶
將致討委國稽服呉人放命憑海阻江飛書告諭響應¶
來同先王建萬國九服為蕃衛亡秦壤諸侯享祚不二
<pb:KR4h0034_WYG_053-18b>
世歴代不能復忽踰五百嵗我皇邁聖徳應期創典制¶
分土五等蕃國正封界莘莘文武佐千秋遘嘉㑹洪業¶
溢區内仁風翔海外¶
　　　　明君篇¶
明君御四海聴鑒盡物情顧望有譴罰竭忠身必榮蘭¶
茝出荒野萬里升紫庭茨草穢堂階掃截不得生能否¶
莫相䝉百官正其名恭巳慎有為有為無不成闇君不<md:KR4h0034_SBCK_053-14a>¶自信羣下執異端正直罹譖潤姦臣奪其權雖欲盡忠
<pb:KR4h0034_WYG_053-19a>
誠結舌不敢言結舌亦何憚盡忠為身患清流豈不㓗¶
飛塵濁其源岐路令人迷未逺勝不還忠臣立君朝正¶
色不顧身邪正不並存譬若胡與秦秦胡有合時邪正¶
各異津忠臣遇明君乾乾惟日新羣目統在綱衆星拱¶
北辰設令遭闇主斥退為凡民雖薄共時用白茅猶可¶
珍冰霜晝夜結蘭桂摧為薪邪臣多端變用心何委曲¶
便僻從情指動隨君所欲偷安樂目前不問清與濁積¶
偽罔時主養交以持禄言行恒相違難饜甚谿谷昧死
<pb:KR4h0034_WYG_053-19b>
射乾没覺露則滅族¶
　　　鼓舞歌<md:KR4h0034_SBCK_053-14b>¶　　　　東海有勇婦　　　　　　李　白¶
　　　　　魏鼙舞五曲李白作此篇以代闗中有賢¶
　　　　　女¶
梁山感杞妻慟哭為之傾金石忽暫開都由激深情東¶
海有勇婦何慙蘇子卿學劒越處子超騰若流星捐軀¶
報夫讐萬死不顧生白刃耀素雪蒼天感精誠十步兩
<pb:KR4h0034_WYG_053-20a>
躩躍三呼一交兵斬首掉國門蹴踏五藏行割此伉儷¶
憤粲然大義明北海李史君飛章奏天庭捨罪警風俗¶
流芳播滄瀛志在列女籍竹帛已光榮淳于免詔獄漢¶
主為緹縈津妾一掉歌脫父於嚴刑十子若不肖不如¶
一女英豫讓斬空衣有心竟無成要離殺慶忌壯夫素<md:KR4h0034_SBCK_053-15a>¶所輕妻子亦何辜焚之買虚名豈如東海婦事立獨揚¶
名¶
　　　　章和二年中　　　　　　李　賀
<pb:KR4h0034_WYG_053-20b>
雲蕭索(一作正/雲蕭索)風拂拂(一作田/風拂拂)麥芒如篲黍如粟闗中¶
父老百領襦闗東吏人乏詬租健犢春耕土膏黑菖蒲¶
叢叢㳂水脈殷勤為我下田鉏百錢攜賞絲桐客游春¶
漫光塢花白野林散香神降席拜神得壽獻天子七星¶
貫斷姮娥死¶
　
　
　樂府詩集巻五十三
