# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:56.076791
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 64
#+PROPERTY: FILE SB04n0332-064樂府詩集-卷第六十四.
<pb:KR4h0034_SBCK_064-1a>¶
樂府詩集卷第六十四¶
　　　　　　　太原　郭茂倩　編次¶
　　雜曲歌辭¶
　　　　五遊　曹　植¶
九州不足步願得凌雲翔逍遙八紘外遊目歷遐荒披¶
我丹霞衣襲我素霓裳&KR0160;葢紛晻藹六龍仰天驤曜靈¶
未移景倐忽造昊蒼閶闔啓丹扉雙闕曜朱光徘徊文¶
昌殿登陟太微堂上帝休西櫺羣后集東廂帶我瓊瑤¶
佩漱我沆瀣漿踟蹰玩靈芝徙倚弄&KR0160;芳王子奉仙藥¶
羡門進竒方服食亭遐紀延夀保無疆¶
　　　　遠遊篇　曹　植¶
<pb:KR4h0034_SBCK_064-1b>¶
　　　　　楚辭遠遊章句曰悲時俗之迫阨兮願輕¶
　　　　　舉而遠遊質菲薄而無因兮焉託乘而上¶
　　　　　浮王逸云遠遊者屈原之所作也屈原履¶
　　　　　方直之行不容於世困於讒佞無所告訴¶
　　　　　乃思與仙人俱遊戲周歴天地無所不至¶
　　　　　焉周王襃又有輕舉篇亦出於此¶
遠遊臨四海俯仰觀洪波大魚若曲陵承浪相經過靈¶
鼇戴方丈神嶽儼嵯峨仙人翔其隅玉女戲其阿瓊蘂¶
可療飢仰潄吸朝霞崑崙本吾宅中州非我家將歸謁¶
東父一舉超流沙𡔷翼舞時風長嘯激淸歌金石固易¶
弊日月同光&KR0160;齊年與天地萬乘安足多¶
<pb:KR4h0034_SBCK_064-2a>¶
　　　　輕舉篇　王　襃¶
天地能長久神仙壽不窮白玉東&KR0160;檢方諸西嶽童我¶
瞻少海北暫别扶桑東俯觀雲似葢低望月如弓看棋¶
城邑改辭家墟巷空流珠餘舊竈種杏發新叢酒釀瀛¶
洲玉劒鑄昆吾銅誰能攬六博還當訪井公¶
　　　　仙人篇　曹　植¶
　　　　　樂府廣題曰秦始皇三十六年使博士爲¶
　　　　　仙眞人詩遊行天下令樂人歌之曹植仙¶
　　　　　人篇曰仙人攬六著言人生如寄當養羽¶
　　　　　翼徘徊九天以從韓終王喬於天衢也齊¶
　　　　　陸瑜又有仙人覽六著篇葢出於此¶
<pb:KR4h0034_SBCK_064-2b>¶
仙人攬六著對博太山隅湘娥拊琴瑟秦女吹笙竽玉¶
樽盈桂酒河伯獻神魚四海一何局九州安所如韓終¶
與王喬要我於天衢萬里不足步輕舉凌太虚飛騰踰¶
景雲髙風吹我軀𢌞駕觀紫微與帝合靈符閶闔正嵯¶
峨雙闕萬丈餘玉樹扶道生白虎夾門樞驅風遊四海¶
東過王母廬俯觀五嶽間人生如&KR0009;居潛光養羽翼進¶
趣且徐徐不見㫺軒轅升龍出鼎湖徘徊九天下與爾¶
長相須¶
　　　　仙人覽六著篇　陸　瑜¶
九仙會歡賞六著且娯神戲谷聞餘地銘山憶舊秦避¶
敵情思功論兵勢重新問取南皮夕還笑拂棊人¶
<pb:KR4h0034_SBCK_064-3a>¶
　　　　神仙篇　王　融¶
命駕瑤池側(一作/隈)過息嬴女臺長䄂何靡靡簫管淸且¶
哀璧門涼月舉珠殿秋風迴靑鳥騖髙羽王母停玉杯¶
舉手慙爲别千年將復來¶
　　　　同前　戴　暠¶
徒聞石爲火未見坂停丸暫數盈虚月長隨晝夜瀾辭¶
家試學道逢師得姓韓閬山金靜室蓬丘銀露壇安平¶
醞仙酒渤海轉神丹初飛喜退鳳新學法乘鸞十芒生¶
月腦六&KR0395;起星肝◮瓊播疑俗信玉𩔖陽官𤣥都宴晚¶
集紫府事朝看謝手今爲别進憐此俗難¶
　　　　同前　張正見¶
<pb:KR4h0034_SBCK_064-3b>¶
瀛州分渤澥閬苑隔虹蜺欲識三山路須尋千仞溪石¶
梁雲外去蓬丘霧裏迷年深毁丹竈學久棄靑泥葛水¶
畱還杖天衢鳴去雞六龍驤首起雲閣萬里一别何寥¶
廓𤣥都府内駕靑牛紫葢山中乘白鶴尋陽杏花終難¶
朽武陵桃花未曽落已見玉女笑投壺復覩仙童欣六¶
博同甘玉文棗俱飲流霞藥鸞歌鳳舞集天台金闕銀¶
宫相向開西王已令靑鳥去東海還馭赤虬來魏武還¶
車逢漢女荆王因夢識陽臺鳯葢隨雲&KR0643;蔽日霓裳雜¶
雨復乘雷神嶽吹笙遙謝手當知福地有神才¶
　　　　同前　盧思道¶
浮生厭危促名嶽共招攜雲軒遊紫府風駟上丹梯時¶
<pb:KR4h0034_SBCK_064-4a>¶
見遼東鶴屢聴淮南雞玉英持作寶瓊實採成蹊飛策¶
揚輕電懸旌耀彩蜺瑞銀光似燭靈石髓如泥寥廓鸞¶
山右超越鳯洲西一丸應五色持此救人迷¶
　　　　同前　魯　范¶
王遠尋仙至欒巴訪術𢌞乗空向紫府控鶴下蓬萊霜¶
分白鹿駕日映流霞杯煎金丹未熟醒酒藥初開乍應¶
觀海變誰肯畏年穨¶
　　　　神仙曲　李　賀¶
碧峰海面藏靈書上帝揀作神仙居晴時笑語聞空虚¶
鬭乘巨浪騎鯨魚春羅剪字邀王母共宴紅樓最深處¶
鶴羽衝風過海遲不如郤使靑龍去猶疑王母不相許¶
<pb:KR4h0034_SBCK_064-4b>¶
垂露娃鬟㪅傳語¶
　　　　昇仙篇　梁簡文帝¶
少室堪求道朙光可學仙丹繒碧林宇綠玉黄金篇雲¶
車了無轍風馬詎須鞭靈桃&KR0106;可餌幾廻三千年¶
　　　　飛龍篇　曹　植¶
　　　　　楚辭離騷曰爲余駕飛龍兮雜瑤𧰼以爲¶
　　　　　車曹植飛龍篇亦言求仙者乘飛龍而昇¶
　　　　　天與楚辭同意按琴曲亦有飛龍引¶
晨遊泰山雲霧窈窕忽逢二童顏色鮮好乘彼白鹿手¶
翳芝草我知眞人長跪問道西登玉堂(一作/臺)金樓復道¶
授我仙樂神皇所造教我服食還精補腦壽同金石永¶
<pb:KR4h0034_SBCK_064-5a>¶
世難老¶
　　　　應龍篇　張正見¶
　　　　　張正見應龍篇言龍未起時乃在淵底藏¶
　　　　　以諭君子隠居養志以待時也廣雅曰有¶
　　　　　鱗曰蛟龍有翼曰應龍有&KR0641;曰虬龍無&KR0641;¶
　　　　　曰螭龍¶
應龍未起時乃在淵底藏非雲足不蹈舉則冲天翔譬¶
彼野蘭草幽居常獨香淸風播四遠萬里望芬芳隠居¶
可頤志自見馬得彰¶
　　　　鬭雞篇　曹　植¶
　　　　　春秋左氏傳曰季郈之雞鬬季氏介其雞¶
<pb:KR4h0034_SBCK_064-5b>¶
　　　　　郈氏爲之金距杜預云擣芥子播其羽也¶
　　　　　或曰以膠沙播之爲介雞鄴都故事曰魏¶
　　　　　朙帝大和中築鬬雞臺趙王石虎亦以芥¶
　　　　　羽漆砂鬬雞于此故曹植詩云鬬雞東郊¶
　　　　　道走馬長楸間是也¶
遊目極妙伎淸聴厭宫商主人寂無爲衆賓進樂方長¶
筵坐戲客鬬雞觀閒房羣雄正翕赫雙翹自飛揚揮羽¶
邀淸風悍目發朱光觜落輕毛散嚴距往往傷長鳴入¶
靑雲扇翼獨翺翔願蒙狸膏助常得擅此場¶
　　　　同前　劉孝威¶
丹雞翠翼張妬敵復專場翅中含芥粉距外耀金&KR0621;氣¶
<pb:KR4h0034_SBCK_064-6a>¶
踰上黨列名媿下韝良祭橋愁魏后食跖忌齊王願賜¶
淮南藥一使雲間翔¶
　　　　盤石篇　曹　植¶
盤石山巔石飄颻澗底蓬我本太山人何爲客海東雚¶
葭彌斥土林木無分重岸巖若崩缺湖水何洶洶蚌蛤¶
被濱涯光彩如錦虹髙彼凌雲霄浮氣𧰼螭龍鯨羹若¶
丘陵鬚若山上松呼吸呑船欐澎濞戯中鴻方舟尋髙¶
價珍寶麗以通一舉必千里乘颸舉帆幢經危履險阻¶
未知命所鍾常恐沈黄壚下與黿鼈同南極蒼梧野遊¶
眄竆九江中夜指參辰欲師當定從仰天長太息思想¶
懐故邦乘桴何所志于嗟我孔公¶
<pb:KR4h0034_SBCK_064-6b>¶
　　　　驅車篇　曹　植¶
驅車撣駑馬東到奉高城神哉彼太山五嶽專其名隆¶
高貫雲霓嵯峨出太淸周流二六候間置十二亭上有¶
涌醴泉玉石揚&KR0160;英東北望呉野西眺觀日精魂神所¶
繫屬逝者感斯征王者以歸天效厥元功成歷代無不¶
遵禮祀有品程探策或長短唯徳享利貞封者七十帝¶
軒皇元獨靈飡霞漱沆瀣毛羽被身形發舉蹈虚廓徑¶
廷升窈㝠同壽東父年曠代永長生¶
　　　　種葛篇　曹　植¶
種葛南山下葛虆自成陰與君初㛰時(一作初/定婚)結髮恩¶
義深歡愛在枕席㝛㫺同衣衾竊慕棠棣篇好樂和瑟¶
<pb:KR4h0034_SBCK_064-7a>¶
琴行年將晚𦱤佳人懐異心恩紀曠不接我情遂抑沉¶
出門當何顧徘徊步北林下有交頸獸仰見雙棲禽攀¶
枝長嘆息淚下沾羅襟良馬知我悲延頸代我吟㫺爲¶
同池魚今爲商與參往古皆歡遇我獨困於今棄置委¶
天命悠悠安可任¶
　　　　秋蘭篇　傅　𤣥¶
　　　　　秋蘭本出於楚辭離騷云秋蘭兮蘪蕪羅¶
　　　　　生兮堂下綠葉兮素&KR0160;芳菲菲兮襲予蘭¶
　　　　　香草言芳香菲菲上及於我也傅𤣥秋蘭¶
　　　　　篇云秋蘭蔭玉池池水且芳香其旨言婦¶
　　　　　人之託君子猶秋蘭之蔭玉池與楚辭同¶
<pb:KR4h0034_SBCK_064-7b>¶
　　　　　意¶
秋蘭蔭玉池池水且芳香芙蓉隨風發中有雙鴛鴦雙¶
魚自湧濯兩鳥時廻翔君其(一作/期)歷九秋與妾同衣裳¶
　　　　松柏篇　鮑　照¶
　　　　　松柏篇鮑照擬傅𤣥樂府龜鶴篇而作也¶
松柏受命獨歷代長不衰人生浮且脆鴥若晨風悲東¶
海迸逝川西山道落暉南郭悅籍短蒿里收永歸諒無¶
疇㫺時百病起盡期志士惜牛刀忍勉自療治傾家行¶
藥事顚沛去迎醫徒備火石苦奄至不得辭龜齡安可¶
獲岱宗限已迫睿聖不得畱爲善何所益捨此赤縣居¶
就彼黄壚宅永離九原親長與三辰隔屬纊生望盡闔¶
<pb:KR4h0034_SBCK_064-8a>¶
棺世業埋事痛存人心恨結亾者懐祖塟既云及壙𡑞¶
亦已開室族内外哭親疏同共哀外姻遠近至名列通¶
夜臺扶輿出殯宫低𢌞戀庭室天地有盡期我去無還¶
日居者今已盡人事從此畢火歇烟既没形銷聲亦滅¶
鬼神來依我生人永辭訣大𦱤杳悠悠長夜無時節鬱¶
烟重冥下煩寃難具說安寢委沉寞戀戀念平生事業¶
有餘結形述未及成資儲無甔石兒女皆孩嬰一朝放¶
捨去萬恨纒我情追憶世上事束教以自拘朙發靡怡¶
悆夕歸多憂虞撤閑晨逕流輟宴式酒儒知今瞑目苦¶
恨失爾時娯遙遙遠民居獨埋深壤中墓前人跡滅冡¶
上草日豐空牀響鳴蜩髙松結悲風長寐無覺期誰知¶
<pb:KR4h0034_SBCK_064-8b>¶
逝者竆生存處交廣連榻舒&KR0160;裀已没一何苦楛哉不¶
容身㫺日平居時晨夕對六親今日掩奈何一見無諧¶
因禮席有降殺三齡速過隙几筵就收撤室宇改疇㫺¶
行女遊歸途仕子復王役家世本平常獨有亾者劇時¶
祀望歸來四節静塋丘孝子撫墳號父子知來不欲還¶
心依戀欲見絶無由煩寃荒隴側肝心盡崩抽¶
　　　　采菊篇　梁簡文帝¶
月精麗草&KR0652;秋株洛陽少婦絕妍姝相喚(一作/呼)提筐采¶
菊珠朝起露溼霑羅襦東方千&KR0016;從驪駒豈不下山逢¶
故夫¶
　　　　飛塵篇　傅　𤣥¶
<pb:KR4h0034_SBCK_064-9a>¶
飛塵穢淸流朝雲蔽日光秋蘭豈不芬鮑肆亂其芳河¶
決潰金堤一手不能障¶
　　　　閶闔篇　梁武帝¶
　　　　　張衡西京賦曰表嶢闕於閶闔閶闔天門¶
　　　　　也立髙闕以𧰼之嶭綜云紫微宫門名曰¶
　　　　　閶闔也閶闔篇葢出於此¶
西漢本佳妍金馬望甘泉衛尉屯兵上期門曉漏傳猶¶
重河東賦欲以(一作/知)追神仙羽騎凌雲轉閶闔帶空懸¶
長旗掃月窟鳯迹輾星𨇠但使丹砂就能令憶萬年¶
　　　　登名山行¶
名山本鎭地迢遞上凌霄雲披金澗近霧起石梁遙翠¶
<pb:KR4h0034_SBCK_064-9b>¶
微横鳥路珠樹拂星橋風急淸溪晚霞&KR0652;赤城朝寓目¶
幽棲客駕口尋綺季跡絶桃源士&KR0111;情漆園吏沉冥負¶
俗心疎索凌雲意蒼蒼聳極天伏眺盡山川疊峰如積¶
浪分崖若斜烟淺深聞渡雨輕重聴飛泉采藥逢三島¶
尋眞遇九仙藏書凡幾代看傳已經年逝將追羽客千¶
載一來旋¶
　　　　西長安行　傅　𤣥¶
　　　　　樂府解題曰西長安行晉傅休奕云所思¶
　　　　　兮何在乃在西長安其下因叙别離之意¶
　　　　　也三輔舊事曰長安城以北斗周地圖記¶
　　　　　曰長安城南爲南斗形北爲北斗形通典¶
<pb:KR4h0034_SBCK_064-10a>¶
　　　　　曰漢髙帝自櫟陽徙都長安至惠帝方發¶
　　　　　人徒築城即長安西北古城是也¶
所&KR0736;兮何在乃在西長安何用存問妾香䙞𩀱珠環何¶
用重存問羽爵翠琅玕今我兮問君㪅有兮異心香亦¶
不可燒環亦不可沈香燒日有歇環沈日自深¶
　　　　齊謳行　陸　機¶
　　　　　漢書曰漢王至南鄭諸將及士卒皆歌謳¶
　　　　　&KR0736;東歸顏師古曰謳齊歌也謂齊聲而歌¶
　　　　　或曰齊地之歌禮樂志曰齊古謳員六人¶
　　　　　梁元帝纂要曰齊歌曰謳是也陸機齊謳¶
　　　　　行備言齊地之美亦欲使人推分&KR0033;進不¶
<pb:KR4h0034_SBCK_064-10b>¶
　　　　　可𡚶有所營也¶
營丘負海曲沃野爽且平洪川控河濟崇山入髙冥東¶
被姑尤側南界&KR0643;攝城海物䥘萬類陸產尚千名孟諸¶
吞楚夢百二侔秦京惟師恢東表桓后定周傾天道有¶
迭代人道無久盈鄙哉牛山歎未及至人情爽鳩苟已¶
徂吾子安得停行行將復去長存非所營¶
　　　　同前　沈　約¶
東秦稱右地川隰固夷昶層峰駕蒼雲濁河流素壤靑¶
丘良杳鬱雪宫信疏敞王佐改殷命霸功繆周網¶
　　　　齊歌行　陸　厥¶
黄金徒滿籝不如守章句雪宫紛多士稷下岌成覆(作)¶
<pb:KR4h0034_SBCK_064-11a>¶
(一作/露)同載雙連珠(璧)合席懸河注垂帷五行下操筆百¶
金賦&KR0160;屋大車方高門駟馬驅𤣥豹空不食南山隠雲¶
霧¶
　　　　呉趨行　陸　機¶
　　　　　崔豹古今註曰呉趨行呉人以歌其地陸¶
　　　　　機呉趨行曰聴我歌呉趨趨歩也¶
楚妃且勿歎齊娥且莫謳四坐竝淸聽聽我歌呉趨呉¶
趨自有始請從閶門起閶門何嵯峨飛閣跨通波重欒¶
承遊極𢌞軒啓曲阿藹藹慶雲被泠泠鮮風過山澤多¶
藏育土風淸且嘉泰伯導仁風仲雍楊其波穆穆延陵¶
子灼灼光諸&KR0160;王迹穨陽九帝功興四遐大皇自富春¶
<pb:KR4h0034_SBCK_064-11b>¶
矯首頓世羅邦彥應運興粲若春林葩屬城咸有士呉¶
邑最爲多八族未足侈四姓實名家文徳熈淳懿武功¶
侔山河禮讓何濟濟流化自&KR1172;沲淑美難竆紀商𣙜爲¶
此歌¶
　　　　同前¶
蠒滿葢重簾唯有遠相思藕葉淸朝釧何見早歸(一作/還)¶
時¶
　　　　同前　梁元帝¶
水裏生蔥翅池心恒欲飛蓮花逐牀返何時乘䑽歸¶
　　　　會吟行　謝靈運¶
　　　　　樂府解題曰㑹吟行其致與呉趨同㑹謂¶
<pb:KR4h0034_SBCK_064-12a>¶
　　　　　會稽謝靈運㑹吟行曰咸共聆㑹吟¶
六引緩淸唱三調佇繁音列筵皆静寂咸共聆會吟會¶
吟自有初請從文命敷敷績壺冀始刋木至江汜列㝛¶
炳天文負海横地里連峰競千仭背流各百里滮地溉¶
粳稻輕雲曖松杞兩京愧佳麗三都豈能似層臺指中¶
天高墉積崇雉飛燕躍廣途鷁首戲淸沚肆呈窈窕容¶
路曜㛹娟子自來彌世代賢逹不可紀句踐善廢興越¶
叟識行止范蠡出江湖梅福入城市東方就旅逸梁鴻¶
去桑梓牽綴書土風辭殫意未已¶
樂府詩集卷第六十四¶
<pb:KR4h0034_SBCK_064-12b>¶
　　　　　　　東呉毛晉訂正　男扆再訂¶
