# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:56.919331
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 82
#+PROPERTY: FILE SB04n0332-082樂府詩集-卷第八十二.
<pb:KR4h0034_SBCK_082-1a>¶
樂府詩集卷第八十二¶
　　　　　　　太原　郭茂倩　編次¶
　　近代曲辭¶
　　　　浪淘沙九首　劉禹錫¶
九曲黃河萬里沙浪淘風簸自天涯如今&KR0033;上銀河去¶
同到牽牛織女家¶
洛水橋邊春日斜碧流輕淺見瓊沙無端陌上狂風急¶
驚起鴛鴦出浪花¶
汴水東流虎眼文淸淮曉色鴨頭春君看渡口淘沙處¶
渡卻人間多少人¶
鸚鵡洲頭浪颭沙靑樓春望日將斜銜泥燕子争歸舍¶
<pb:KR4h0034_SBCK_082-1b>¶
獨自狂夫不憶家¶
濯錦江邊兩岸花春風吹浪正淘沙女郞翦下鴛鴦錦¶
將向中流定晚霞¶
日照澄州江霧開淘金女伴滿江隈美人首飾侯王印¶
盡是沙中浪底來¶
八月濤聲吼地來頭高數丈觸山𢌞須&KR0119;却入海門去¶
卷起沙堆似雪堆¶
莫道讒言如浪深莫言遷客似沙沉千淘萬灑雖辛苦¶
吹盡狂沙始到金¶
流水淘沙不暫停前波未滅後波生令人忽憶瀟湘渚¶
𢌞唱迎神三兩聲¶
<pb:KR4h0034_SBCK_082-2a>¶
　　　　同前六首　白居易¶
一泊沙來一泊去一重浪滅一重生相攪相淘無歇日¶
會交山海一時平¶
白浪&KR0252;&KR0252;與海連平沙浩浩四無邊𦱤去朝來淘不住¶
遂令東海變桑田¶
靑草湖中萬里程黃梅雨裏一人行愁見灘頭夜泊處¶
風翻暗浪打船聲¶
&KR1093;問江湖與海水何似君情與妾心相恨不如潮有信¶
相思始覺海非深¶
海底飛塵終有日山頭化石豈無時誰道小郞抛小婦¶
船頭一去没𢌞期¶
<pb:KR4h0034_SBCK_082-2b>¶
隨波逐浪到天涯遷客生還有幾家卻到帝鄉重富貴¶
請君莫&KR0111;浪淘沙¶
　　　　同前二首　皇甫松¶
灘頭細草接疎林浪惡罾船半欲沉宿鷺眠洲非舊浦¶
去年沙觜是江心¶
蠻歌荳䓻北人愁松雨蒲風野艇秋浪起鵁鶄眠不得¶
寒沙細細入江流¶
　　　　紇那曲二首　劉禹錫¶
楊桺鬱靑靑竹枝無限情同郞一囘顧聽唱紇那聲¶
踏曲興無窮調同詞不同願郞千萬壽長作主人翁¶
　　　　瀟湘神二曲　劉禹錫¶
<pb:KR4h0034_SBCK_082-3a>¶
湘水流湘水流九疑雲物至今愁君問二妃何處所零¶
陵香草露中秋¶
斑竹枝斑竹枝涙㾗㸃㸃寄相思楚客欲聽瑶瑟怨瀟¶
湘深夜月朙時¶
　　　　抛毬樂二首　劉禹錫¶
五綵繡團團登君玳𤦛筵最宜紅燭下偏稱落花前上¶
客如先起應須贈一船¶
春早見花枝朝朝恨發遲及看花落後卻憶未開時幸¶
有抛毬樂一杯君莫辭¶
　　　　太平樂二首　白居易¶
　　　　　樂苑曰太平樂商調曲也¶
<pb:KR4h0034_SBCK_082-3b>¶
歲豐仍節儉時泰㪅銷兵聖念長如此何憂不太平¶
湛露浮堯酒薰風起舜歌願同堯舜意所樂在人和¶
　　　　同前二首　唐王　維¶
風俗今和厚君王在穆淸行看採花曲盡是太階平¶
聖德超千古皇威静四方蒼生今息戰無事覺時長¶
　　　　昇平樂十首　薛　能¶
　　　　　唐會要曰昇平樂商調曲也¶
正氣遶宮樓皇居信上遊遠岡延聖祚平地載神州㑹¶
合皆重譯潺湲近八流中興豈假問據此自千秋¶
寥沉敞延英朝班立位横宣𫝊無草動拜舞有衣聲鴛¶
瓦雲消溼蟲絲日照朙辛勤自不到遥見似前生¶
<pb:KR4h0034_SBCK_082-4a>¶
處處足歡聲時康歲巳深不同三尺劒應似五絃琴夀¶
笑山猶盡朙嫌日有陰何當憐一物亦遣斷愁吟¶
曙質絕埃氛彤庭列禁軍聖顔初對日龍尾競緣雲珮¶
響交成韻簾陰暖帶紋逍遙豈有事於此詠南薰¶
一物周天至(一作至/周天)&KR0477;纎盡晏然車書無異俗甲子竝¶
豐年奇技皆歸朴征夫亦服田君王故不有台鼎合韋¶
弦(一作/賢)¶
日日聽歌謠區中盡祝堯蟲蝗初不害夷狄近全銷史¶
筆唯書瑞天臺絕見祅因令匹夫志轉欲事淸朝¶
品物盡昭蘇神功復帝謨他時應有夀當代且無虞賜¶
曆通遐俗移關入半胡鷦鷯一何幸於此寄微軀¶
<pb:KR4h0034_SBCK_082-4b>¶
無戰復無私堯時卽此時焚香臨極早待月卷簾遲端¶
拱乾坤內何言黈纊垂君看聖明驗只此是神龜¶
旭日上淸穹朙堂坐聖聰衣裳承瑞氣冠冕葢重曈花¶
木經宵露旌旗立仗風何期於此地見說似(一作/是)仙宮¶
五帝三皇主蕭曹魏邴臣文章惟反朴戈甲盡生塵諫¶
&KR0083;應無用朝綱自有倫昇平不可紀所見是閒人¶
　　　　金縷衣　李　錡¶
勸君莫惜金縷衣勸君惜取少年時花開堪折&KR0033;須折¶
莫待無花空折枝¶
　　　　鳳歸雲二首　滕　潛¶
金井欄邊見羽儀梧桐樹上宿寒枝五陵公子憐文綵¶
<pb:KR4h0034_SBCK_082-5a>¶
畫與佳人刺繡衣¶
飲啄蓬山最上頭和烟飛下禁城秋曾將弄玉歸雲去¶
金翿斜開十二樓¶
　　　　拜新月　李　端¶
開簾見新月便卽下階拜細語人不聞北風吹裙帶¶
　　　　同前　吉中孚妻張氏¶
拜新月拜月出堂前暗魄深籠桂虚弓未引弦拜新月¶
拜月妝樓上鸞鏡未安臺蛾睂巳相向拜新月拜月不¶
勝情庭前風露淸月臨人自老望月㪅長生東家阿母¶
亦拜月一拜一悲聲斷絕㫺年拜月逞容儀如今拜月¶
𩀱涙垂回看衆女拜新月卻憶紅閨年少時¶
<pb:KR4h0034_SBCK_082-5b>¶
　　　　憶江南三首　白居易¶
　　　　　一曰望江南樂府雜錄曰望江南本名謝¶
　　　　　秋娘李德裕鎭浙西為妾謝秋娘所製後¶
　　　　　攺為望江南¶
江南好風景舊曾諳日出江花紅勝火春來江水綠如¶
藍能不憶江南¶
江南憶最憶是杭州山寺月中尋桂子郡亭枕上看潮¶
頭何日㪅重遊¶
江南憶其次憶吳宮吳酒一杯春竹葉吳娃雙舞醉芙¶
蓉早晚復相逢¶
　　　　同前二首　劉禹錫¶
<pb:KR4h0034_SBCK_082-6a>¶
春過也共惜𧰟陽年猶有桃花流水上無辭竹葉醉樽¶
前惟待見靑天¶
春去也多謝洛城人弱桺從風疑舉袂叢蘭裛露似霑¶
巾獨笑亦含嚬¶
　　　　宮中調笑四首　王　建¶
　　　　　樂苑曰調笑商調曲也戴叔倫謂之轉應¶
　　　　　詞¶
團扇團扇美人病來遮面玉顔憔悴三年誰復商量管¶
弦弦管弦管春草昭陽路斷¶
胡蝶胡蝶飛上金花枝葉君前對舞春風百葉桃花樹¶
紅紅樹紅樹鷰語鶯啼日𦱤¶
<pb:KR4h0034_SBCK_082-6b>¶
羅袖羅袖暗舞春風依舊遙看歌舞玉樓好日新妝坐¶
愁愁坐愁坐一世虚生虚過¶
楊桺楊桺日𦱤白沙渡口船頭江水&KR0252;&KR0252;商人少婦斷¶
腸腸斷腸斷鷓鴣夜飛失伴¶
　　　　同前二首　韋應物¶
胡馬胡馬遠放燕支山下咆沙咆雪獨嘶東望西望路¶
迷迷路迷路邊草無窮日𦱤¶
河漢河漢曉挂秋城漫漫愁人起望相&KR0736;江南塞北别¶
離離别離别河漢雖同路絕¶
　　　　轉應詞　戴叔倫¶
邊草邊草邊草盡來兵老山南山北雪晴千里萬里月¶
<pb:KR4h0034_SBCK_082-7a>¶
朙朙月朙月胡笳一聲愁絕¶
　　　　宮中行樂詞八首　李　白¶
小小生金屋盈盈在紫微山花揷寶髻石竹繡羅衣每¶
出深宮裏常随歩輦歸只愁歌舞散(一作/罷)化作綵雲飛¶
桺色黃金嫩梨花白雪香玉樓巢(一作/關)翡翠金(一作/珠)殿¶
鎖鴛鴦𨕖妓隨雕(一作/朝)輦徵歌出洞房宮中誰第一飛¶
燕在昭陽¶
盧橘為秦樹蒲萄出(一作/是)漢宮烟花宜落日絲管醉春¶
風笛奏龍鳴水簫吟鳳下空君王多樂事何必向囘中¶
玉樹(一作/殿)春歸日(一作/好)金宮樂事多後庭朝未入輕輦¶
夜相過笑出花間語嬌來燭下歌莫教(一作/教)朙月去畱¶
<pb:KR4h0034_SBCK_082-7b>¶
著醉姮娥&KR0680;¶
繡戸香風暖紗窗曙色新宮花争笑日池草暗生春綠¶
樹聞歌鳥靑樓見舞人昭陽桃李月羅綺自(一作/坐)相親¶
今日朙光裏還須結伴遊春風開紫殿天樂下珠樓豔¶
舞全知巧嬌歌半欲羞㪅憐花月夜宮女笑藏鈎¶
寒雪梅中盡春風桺上歸宮鶯嬌欲醉簷鷰語還飛遲¶
日朙歌席新花豔舞衣晚來移綵仗行樂泥光輝¶
水綠南薰殿花紅北闕樓鶯歌聞太液鳳吹遶瀛洲素¶
女鳴珠佩天人弄綵毬今朝風日好宜入未央遊¶
　　　　宮中樂五首　令狐楚¶
楚塞金陵静巴山玉壘空萬方無一事端拱大朙宮¶
<pb:KR4h0034_SBCK_082-8a>¶
霜霽長楊苑冰開太液池宮中行樂日天下盛朙時¶
桺色烟相似梨花雪不如春風眞有意一一麗皇居¶
月上宮花静烟含苑樹深銀臺門巳閉仙漏夜沉沉¶
九重靑鎖闥百尺碧雲樓朙月秋風起珠簾上玉鈎¶
　　　　同前五首　張仲素¶
網戸交如綺紗窗薄似烟樂吹天上曲人是月中仙¶
翠匣開寒鏡珠&KR0107;桂歩搖妝成秖畏曉㪅漏促春宵¶
江果瑤池實金盤露井冰甘泉將避暑臺殿曉光凝¶
月彩浮鸞殿砧聲隔鳳樓笙歌臨水檻紅燭乍迎秋¶
奇樹畱寒翠神池結夕波黃山一夜雪渭水雁聲多¶
　　　　踏歌詞二首　崔　液¶
<pb:KR4h0034_SBCK_082-8b>¶
綵女迎金屋仙姬出畫堂鴛鴦裁錦袖翡翠帖花黃歌¶
響舞分行艷色動流光¶
庭際花微落樓前漢巳橫金臺催夜盡羅袖拂寒輕樂¶
笑暢歡情未半著天朙¶
　　　　同前三首　謝　偃¶
春景嬌春臺新露泣新梅春葉參差吐新花重疊開花¶
影飛鶯去歌聲度鳥來倩看飄颻雪何如舞袖𢌞¶
逶迤度香閤顧歩出蘭閨欲曉鴛鴦殿先過桃李蹊風¶
帶舒還卷簪花舉復低欲問今宵樂但聽歌聲齊¶
夜久星沉没㪅深月影斜裙輕纔動佩鬟薄不勝花細¶
風吹寶袜輕露溼紅紗相看樂未巳蘭燈照九&KR0160;¶
<pb:KR4h0034_SBCK_082-9a>¶
　　　　同前二首　張　說¶
花蕚樓前雨露新長安城裏太平人龍銜火樹千燈𧰟¶
雞踏(一作/上)蓮花萬歲春¶
帝宮三五戲春臺行雨流風莫妒來西域燈輪千影合¶
東&KR0160;金闕萬重開¶
　　　　踏歌行四首　劉禹錫¶
春江月出大堤平堤上女郎連袂行唱盡新詞看(一作/歡)¶
不見紅霞影樹鷓鴣鳴¶
桃蹊桺陌好經過燈下妝成月下歌爲是襄王故宮地¶
至今猶自細腰多¶
新詞宛轉遞相傳振袖傾鬟風露前月落烏啼雲雨散¶
<pb:KR4h0034_SBCK_082-9b>¶
遊童陌上拾花鈿¶
日𦱤江頭聞竹枝南人行樂北人悲自從雪裏唱新曲¶
&KR0033;至三春花盡時¶
　　　　天地長久詞五首　盧　綸¶
　　　　　天地長久詞盧綸所作也其和云天地久¶
　　　　　萬年昌¶
玉砌紅花樹香風不敢吹春光解天意偏發殿南枝¶
虹橋千歩廊半在水中央天子方淸暑宮人重𦱤妝¶
辭輦復當熊傾心奉上宮君王若看貎甘在衆妃中¶
雲日呈祥禮物殊北庭生獻五單于塞天萬里無飛鳥¶
可在邊城用郅都¶
<pb:KR4h0034_SBCK_082-10a>¶
臺殿雲涼風日微君王初賜六宮衣樓船罷泛歸猶早¶
行道才人鬬射飛¶
　　　　欸乃曲五首　元　結¶
　　　　　欸乃曲元結之所作也其序曲曰大曆初¶
　　　　　結為道州剌史以軍事詣都使還州逢春¶
　　　　　水舟行不進作欵乃曲令舟子唱之以取¶
　　　　　適於道路云欸音襖乃音靄棹船聲也¶
偏存名跡在人間順俗與時未安閒來謁大官兼問政¶
扁舟卻入九疑山¶
湘江二月春水平滿月和風宜夜行唱橈欲過平陽戍¶
守吏相呼問姓名¶
<pb:KR4h0034_SBCK_082-10b>¶
千里楓林烟雨深無朝無𦱤有猿吟停橈静聽曲中意¶
好是雲山韶濩音¶
零陵郡北湘水東浯溪形勝滿湘中溪口石顚堪自逸¶
誰能相伴作漁翁¶
下瀧船似入深淵上瀧船似欲昇天瀧南始到九疑郡¶
應絕高人乘興船¶
　　　十二月樂辭十三首　李　賀¶
　　　　正月¶
上樓迎春新春歸(一作正月上/樓迎春歸)暗黃著桺宮漏遲薄薄¶
淡靄弄野姿寒綠幽泥生短絲錦牀曉臥玉肌冷露臉¶
未開對朝瞑官街桺帶不堪折早晚菖蒲勝綰結¶
<pb:KR4h0034_SBCK_082-11a>¶
　　　　二月¶
二月飮酒採桑津宜男草生蘭笑人蒲如交劒(一作/絞刀)風¶
如薫勞勞胡鷰怨酣春薇帳逗烟生綠塵(一作香/綠昬)金翅¶
峨髻愁𦱤雲香颯起舞眞珠裙津頭送别唱流水酒客¶
背寒南山死¶
　　　　三月¶
東方風來滿眼春花城桺暗(一作/禁)愁㡬(一作/殺)人複宮深¶
殿竹風起新翠舞襟静如水光風轉蕙百餘里暖霧驅¶
雲撲天地軍裝宮妓掃蛾淺搖搖錦旗夾城暖曲水飄¶
香去不歸梨花落盡成秋(一作/愁)苑¶
　　　　四月¶
<pb:KR4h0034_SBCK_082-11b>¶
曉凉𦱤凉樹如葢千山濃綠生雲外依微香雨靑氛氳¶
(一作過/淸氛)膩葉蟠花照曲門金塘閒水搖碧漪老景沉重¶
(一作/帖)無驚飛墮紅殘蕚暗參差¶
　　　　五月¶
雕玉押簾上(一作雕玉/簾押上)輕縠籠虚門井汲鉛&KR0160;水扇織¶
鴛鴦文囘雪舞涼殿甘露洗空綠羅袖從徊翔(一作羅/綬從風)¶
(翔)香汗霑寶粟¶
　　　　六月¶
裁生羅伐湘竹帔(一本無/帔字)拂疎霜簟秋玉炎炎紅鏡東¶
方開暈如車輪上徘徊啾啾赤帝騎龍來¶
　　　　七月¶
<pb:KR4h0034_SBCK_082-12a>¶
星依雲渚冷露滴盤中圎好花生木末衰蕙愁空(一作/故)¶
園夜天如玉砌池葉極靑錢僅厭舞衫薄稍知花簟寒¶
曉風何拂拂北斗光闌干¶
　　　　八月¶
孀(一作/宮)妾怨長夜獨客夢歸家𠊓簷蟲緝(一作/織)絲向壁¶
燈垂花簷外月光吐簾中樹影斜悠悠飛露姿㸃綴池¶
中荷¶
　　　　九月¶
離宮散螢天似水竹黃池冷芙蓉死月綴金鋪光脉脉¶
涼苑虚庭空澹白霜花飛飛風草草翠錦斕斑滿層道¶
雞人罷唱曉曨聰鴉啼金井下疎桐¶
<pb:KR4h0034_SBCK_082-12b>¶
　　　　十月¶
玉壺銀箭稍難傾缸花夜笑凝幽朙碎霜斜舞上羅幕¶
燭籠兩行照飛閣珠帷怨臥不成眠金鳳刺衣著體寒¶
長睂對月鬬彎環¶
　　　　十一月¶
宮城團囘凛嚴光白天碎碎墮瓊芳撾鍾高飮千日酒¶
卻天凝寒作君夀御溝泉合(一作/冰合)如環素火井溫水在¶
何處¶
　　　　十二月¶
日脚淡光紅灑灑薄霜不銷桂枝下依稀和氣解冬嚴¶
已就長日辭長夜¶
<pb:KR4h0034_SBCK_082-13a>¶
　　　　閠月¶
帝重光年重時七十二候囘環推天官玉琯灰剰飛今¶
歲何長來歲遲王母移桃獻天子羲氏和氏迂龍轡¶
樂府詩集卷第八十二¶
　　　　　　　東吳毛晉訂正　男扆再訂¶
<pb:KR4h0034_SBCK_082-13b>¶
