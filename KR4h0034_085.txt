# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:57.067108
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 85
#+PROPERTY: FILE SB04n0332-085樂府詩集-卷第八十五.
<pb:KR4h0034_SBCK_085-1a>¶
樂府詩集卷第八十五¶
　　　　　　　太原　郭茂倩　編次¶
　　雜歌謠辭¶
　　　歌辭¶
　　　　五侯歌¶
　　　　　漢書曰成帝河平二年悉封舅大將軍王¶
　　　　　鳳庶弟譚為平阿侯商成都侯立紅陽侯¶
　　　　　根曲陽侯逢時高平侯五人同日封故世¶
　　　　　謂之五侯時五侯羣弟爭為奢侈後庭姬¶
　　　　　妾各數十人羅鍾磬舞鄭女作優倡狗馬¶
　　　　　馳逐大治第室起土山漸&KR0279;洞門高廊閣¶
<pb:KR4h0034_SBCK_085-1b>¶
　　　　　道連屬彌望百姓歌之言其奢僭如此按¶
　　　　　𫝊稱成都侯穿長安城引內澧水注第中¶
　　　　　大陂曲陽侯第園中土山漸&KR0279;𩔖白虎殿¶
　　　　　則穿城引水非曲陽與歌辭不同高都外¶
　　　　　杜皆長安里名¶
五侯初起曲陽最怒壞決高都連竟外杜土山漸&KR0279;西¶
白虎¶
　　　　上郡歌¶
　　　　　漢書曰成帝時馮野王爲上郡太守其後¶
　　　　　弟立亦自五原徙西河上郡立居職公廉¶
　　　　　治行略與野王相似而多知有恩貸好爲¶
<pb:KR4h0034_SBCK_085-2a>¶
　　　　　條教吏民嘉美野王立相代為太守乃歌¶
　　　　　之云¶
大馮君小馮君兄弟繼踵相因循聰朙賢知惠吏民政¶
如魯衛德化鈞周公康叔猶二君¶
　　　　燕王歌¶
　　　　　漢書曰燕剌王旦武帝第四子也昭帝時¶
　　　　　謀事不成妖祥數見燕倉知其謀告之由¶
　　　　　是發覺王憂懣置酒萬載宮會賔客羣臣¶
　　　　　妃妾坐飮王自歌&KR0160;容夫人起舞坐者皆¶
　　　　　泣王遂自殺¶
歸空城兮狗不吠雞不鳴橫術何廣廣兮固知國中之¶
<pb:KR4h0034_SBCK_085-2b>¶
無人¶
　　　　&KR0160;容夫人歌¶
髮紛紛兮寘渠骨籍籍兮亾居母求死子兮妻求死夫¶
裴囘兩渠間兮君子獨(一作/將)安居¶
　　　　廣陵王歌¶
　　　　　漢書曰廣陵厲王胥武帝第五子也昭帝¶
　　　　　時胥見帝年少無子有覬欲心迎女巫李¶
　　　　　女須使下神祝詛宣帝卽位祝詛事發覺¶
　　　　　胥置酒顯陽殿召太子霸及子女董訾胡¶
　　　　　生等夜飮使所幸八子郭昭君家人子趙¶
　　　　　左君等𡔷瑟歌舞王自歌左右悉涕泣奏¶
<pb:KR4h0034_SBCK_085-3a>¶
　　　　　酒至雞鳴時罷¶
欲久生兮無終長不樂兮安窮奉天期兮不得須&KR0119;千¶
里馬兮駐待路黃泉下兮幽深人生要死何為苦心何¶
用爲樂心所喜出入無悰為樂亟(一作/極)蒿里召兮郭門¶
閱死不得取代庸身自逝¶
　　　　鮑司隸歌¶
　　　　　樂府廣題曰列異傳云鮑宣宣子永永子¶
　　　　　昱三世皆爲司隸而乘一驄馬京師人歌¶
　　　　　之¶
鮑氏驄三人司隸再入公馬雖瘦行步工¶
　　　　五噫歌¶
<pb:KR4h0034_SBCK_085-3b>¶
　　　　　三輔決錄曰梁鴻東出關過京師作五噫¶
　　　　　之歌肅宗聞而悲之求鴻不得¶
陟彼北邙兮噫顧瞻帝京兮噫宮闕崔巍兮噫民之劬¶
勞兮噫遼遼未央兮噫¶
　　　　董少平歌¶
　　　　　後漢書曰董宣字少平光武時爲洛陽令¶
　　　　　搏擊豪彊京師號爲臥虎而歌之云¶
枹𡔷不鳴董少平¶
　　　　張君歌¶
　　　　　後漢書曰張堪爲漁陽太守捕擊姦猾賞¶
　　　　　罰必信吏民皆樂爲用乃於狐奴開稻田¶
<pb:KR4h0034_SBCK_085-4a>¶
　　　　　八千餘頃勸民耕種以致殷富百姓歌之¶
桑無附枝麥穗兩歧張君為政樂不可支¶
　　　　廉叔度歌¶
　　　　　後漢書曰廉范字叔度建初中為蜀郡太¶
　　　　　守成都民物豐衍邑宇逼側舊制禁民夜¶
　　　　　作以防火災而㪅相隱蔽燒者日屬范乃¶
　　　　　毁削先令但嚴使儲水而已百姓為便乃¶
　　　　　歌之云¶
廉叔度來何𦱤不禁火民安作平生無襦今五袴¶
　　　　范史雲歌¶
　　　　　後漢書曰范冉字史雲桓帝時為萊蕪長¶
<pb:KR4h0034_SBCK_085-4b>¶
　　　　　遭母喪不到官後於梁沛間徒行敝服賣¶
　　　　　卜於市遭黨人禁錮遂推鹿車載妻子捃¶
　　　　　拾自資或寓息客廬或依宿樹陰如此十¶
　　　　　餘年乃治草堂而居焉所止單漏有時絕¶
　　　　　粒閭里歌之及黨禁解為三府所辟乃應¶
　　　　　司空命冉或作丹¶
甑中生塵范史雲釜中生魚范萊蕪¶
　　　　岑君歌¶
　　　　　後漢書曰岑熙為魏郡太守招聘隱逸與¶
　　　　　參政事無為而化視事二年輿人歌之¶
我有枳&KR0068;岑君伐之我有蟊賊岑君遏之狗吠不驚足¶
<pb:KR4h0034_SBCK_085-5a>¶
下生氂含哺𡔷腹焉知凶災我喜我生獨丁斯時美矣¶
岑君於戲休兹¶
　　　　皇甫嵩歌¶
　　　　　後漢書曰皇甫嵩為冀州牧請冀州一年¶
　　　　　田租以贍飢民百姓歌之¶
天下大亂兮市為墟母不保子兮妻失夫賴得皇甫兮¶
復安居¶
　　　　郭喬&KR0056;歌¶
　　　　　後漢書曰郭賀字喬&KR0056;建武中為尚書令¶
　　　　　在職六年拜荆州刺史到官有殊政百姓¶
　　　　　歌之顯宗廵狩到南陽特見嗟賞賜以三¶
<pb:KR4h0034_SBCK_085-5b>¶
　　　　　公之服敕行部去襜帷使百姓見其容服¶
　　　　　以章有德¶
厥德仁朙郭喬&KR0056;中正朝廷上下平¶
　　　　賈父歌¶
　　　　　後漢書曰中平元年交趾屯兵執刺史及¶
　　　　　合浦太守自稱柱天將軍靈帝敕三府精¶
　　　　　𨕖能吏有司舉賈琮為交趾刺史琮到部¶
　　　　　卽移書告示各使安其資業百姓為之歌¶
賈父來晚使我先反今見淸平吏不敢飯¶
　　　　朱暉歌¶
　　　　　東觀漢記曰朱暉字文季再遷臨淮太守¶
<pb:KR4h0034_SBCK_085-6a>¶
　　　　　吏民畏愛而為之歌¶
彊&KR0033;自遂南陽朱季吏畏其威民懷其惠¶
　　　　劉君歌¶
　　　　　後漢書曰劉陶舉孝廉除順陽長縣多姦¶
　　　　　猾陶到官按發若神以病免吏民思而歌¶
　　　　　之¶
邑然不樂思我劉君何時復來安此下民¶
　　　　洛陽令歌¶
　　　　　長沙耆舊傳曰祝良字石&KR0056;為洛陽令歲¶
　　　　　時亢旱天子祈雨不得良乃㬥身階庭告¶
　　　　　誠引罪自晨至中紫雲沓起甘雨登降人¶
<pb:KR4h0034_SBCK_085-6b>¶
　　　　　為之歌¶
天久不雨蒸人失所天王自出祝令特苦精符感應滂¶
沱下雨¶
　　　　滎陽令歌¶
　　　　　殷氏世傳曰殷褒為滎陽令廣築學館會¶
　　　　　集朋徒民知禮讓乃歌之云¶
滎陽令有異政脩立學校人易性令我子弟恥訟爭¶
　　　　徐聖通歌¶
　　　　　㑹稽典錄曰徐弘字聖通為汝陰令誅鉏¶
　　　　　姦桀道不拾遺民乃歌之¶
徐聖通政無𩀱平刑罰姦宄空¶
<pb:KR4h0034_SBCK_085-7a>¶
　　　　王世容歌¶
　　　　　吳錄曰王鐔字世容為武城令民服德化¶
　　　　　㝛惡奔迸父老歌之¶
王世容政無𩀱省徭役盗賊空¶
　　　　晉高祖歌¶
　　　　　晉陽秋曰高祖伐公孫淵過故鄉賜牛酒¶
　　　　　穀帛會父老故舊飮讌高祖作歌¶
天地開闢日月重光遭逢際會奉辭遐方將掃逋穢還¶
過故鄉肅淸萬里總齊八荒告誠歸老待罪武陽¶
　　　　徐州歌¶
　　　　　晉書曰王祥隠居廬江三十餘年不應州¶
<pb:KR4h0034_SBCK_085-7b>¶
　　　　　郡之命後徐州刺史呂䖍檄爲别駕固辭不¶
　　　　　受弟覽爲具車牛䖍乃召祥委以州事于¶
　　　　　時宼盜充斥祥率勵兵士頻討破之州界¶
　　　　　淸靜政化大行時人歌之¶
海沂之康實賴王祥&KR0022;國不空别駕之功¶
　　　　束晳歌¶
　　　　　晉書曰束晳陽平元城人太康中郡界大¶
　　　　　旱晳爲邑人請雨三日而雨注衆謂晳誠¶
　　　　　感而爲作歌¶
束先生通神朙請天三日甘雨零我黍以育我稷以生¶
何以疇之報束長生¶
<pb:KR4h0034_SBCK_085-8a>¶
　　　　豫州歌¶
　　　　　晉書曰祖逖為豫州刺史躬自儉約督課¶
　　　　　農桑克巳務施不畜資產子弟耕耘負擔¶
　　　　　樵薪又收葬枯骨為之祭醊百姓感悅嘗¶
　　　　　置酒大會耆老中坐流涕曰吾等老矣㪅¶
　　　　　得父母死將何恨乃作此歌其得人心如¶
　　　　　此¶
幸哉遺黎免俘虜三辰旣朗遇慈父玄酒&KR0111;勞甘瓠脯¶
何以詠思歌且舞¶
　　　　應詹歌¶
　　　　　晉書曰王澄為荆州牧應詹督南平天門¶
<pb:KR4h0034_SBCK_085-8b>¶
　　　　　武陵三郡軍事天下大亂詹境獨全百姓¶
　　　　　歌之¶
亂離旣暜殆爲灰朽僥倖之運賴兹應后歲寒不凋孤¶
境獨守拯我塗炭惠隆丘阜潤同江海恩猶父母¶
　　　　吳人歌¶
　　　　　晉書曰鄧攸爲吳郡守載米之官俸祿無¶
　　　　　所受唯飮吳水而已及去郡百姓數千人¶
　　　　　畱牽攸船不得進乃以小舟夜中發去吳¶
　　　　　人歌之¶
紞如打五𡔷雞鳴天欲曙鄧侯挽不來謝令推不去¶
　　　　幷州歌¶
<pb:KR4h0034_SBCK_085-9a>¶
　　　　　樂府廣題曰晉汲桑力能扛鼎呼吸聞數¶
　　　　　里殘忍少恩六月盛暑重裘累裀使人扇¶
　　　　　之忽不淸涼便斬扇者幷州大姓田蘭薄¶
　　　　　盛斬於平原士女慶賀奔走道路而歌之¶
士爲將軍何可羞六月重茵披豹裘不識寒暑斷他頭¶
雄兒田蘭爲報仇中夜斬首謝幷州¶
　　　　隴上歌¶
　　　　　晉書載記曰劉曜圍陳安于隴城安敗南¶
　　　　　走陜中曜使將軍平先丘中伯率勁騎追¶
　　　　　安安與壯士十餘騎於陜中格戰安左手¶
　　　　　奮七尺大刀右手執丈八蛇矛近交則刀¶
<pb:KR4h0034_SBCK_085-9b>¶
　　　　　矛俱發輒&KR0675;五六遠則𩀱帶鞬服左右馳¶
　　　　　射而走平先亦壯徤絕人與安摶戰三交¶
　　　　　奪其蛇矛而退遂追斬于澗曲安善於撫¶
　　　　　接吉凶夷險與衆同之及其死隴上爲之¶
　　　　　歌曜聞而嘉傷命樂府歌之¶
隴上壯士(一作/徤兒)有陳安軀幹雖小腹中寛愛養將士同¶
心肝䯀驄父馬鐵瑖鞍七尺大刀奮如湍丈八蛇矛左¶
右盤十盪十決無當前戰始三交失蛇矛棄我䯀驄竄¶
巖幽爲我外援而懸頭西流之水東流河一去不還奈¶
子何¶
　　　　司馬將軍歌　李　白¶
<pb:KR4h0034_SBCK_085-10a>¶
　　　　　司馬將軍歌李白所作以代隴上徤兒陳¶
　　　　　安¶
狂風吹古月竊弄章&KR0160;&KR0279;北落朙星動光彩南征猛將¶
如雲雷手中電曵倚天劒&KR0033;斬長鯨海水開我見樓船¶
壯心目頗似龍驤下三蜀揚兵習戰張虎旗江中白浪¶
如銀屋身居玉帳臨河魁紫髯若㦸冠崔嵬細桺開營¶
揖天子始知灞上爲嬰孩𦍑笛橫吹阿嚲囘向月樓中¶
吹落梅將軍自起舞長劒壯士呼聲動九垓功成獻凱¶
見朙主丹靑𦘕像麒麟&KR0279;¶
　　　　鄭櫻桃歌　李　頎¶
　　　　　晉書載記曰石季龍勒之從子也性殘忍¶
<pb:KR4h0034_SBCK_085-10b>¶
　　　　　勒爲聘將軍郭榮之妹爲妻季龍寵惑優¶
　　　　　僮鄭櫻桃而殺郭氏㪅納淸河崔氏櫻桃¶
　　　　　又譖而殺之櫻桃美麗擅寵宮掖樂府由¶
　　　　　是有鄭櫻桃歌¶
石季龍僭天祿擅雄豪美人姓鄭名櫻桃櫻桃美顏香¶
且澤娥娥侍寢專宮掖後庭卷衣三萬人翠睂淸鏡不¶
得親官軍(一作/庫)女騎一千匹繁花照耀漳河春織成花¶
映紅綸巾紅旗掣曵鹵簿新鳴鼙走馬接飛鳥銅&KR0898;琴¶
瑟隨去塵鳳陽重門如意館百尺金梯倚銀漢自言富¶
貴不可量女爲公主男爲王赤花𩀱簟珊瑚床盤龍斗¶
帳琥珀光滛昬僞位神所惡滅石者陵終不誤鄴城蒼¶
<pb:KR4h0034_SBCK_085-11a>¶
蒼白露微世事飜覆黃雲飛¶
　　　　襄陽童兒歌¶
　　　　　晉書曰山簡永嘉中鎭襄陽時四方宼亂¶
　　　　　朝野危懼簡優游卒歲唯酒是耽諸習氏¶
　　　　　荆土豪族有佳園池簡每出嬉遊多之池¶
　　　　　上置酒輒醉名之曰高陽池於是童兒皆¶
　　　　　歌之有葛彊者簡之愛將家於幷州故歌¶
　　　　　云舉鞭向葛彊何如幷州兒¶
山公出何許往至高陽池日夕倒載歸酩酊無所知時¶
時能騎馬倒著白接䍦舉鞭向葛彊何如幷州兒¶
　　　　襄陽歌　李　白¶
<pb:KR4h0034_SBCK_085-11b>¶
落日欲没峴山西倒著接䍦花下迷襄陽小兒齊拍手¶
攔街争唱白銅鞮𠊓人借問笑何事笑殺山公醉似泥¶
鸕鷀杓鸚鵡杯百年三萬六千日一日須傾三百杯遙¶
看漢水鴨頭綠恰似蒲萄初醱醅此江若變作春酒壘¶
麴便築糟丘臺千金駿馬換少妾醉坐雕鞍歌落梅車¶
𠊓側挂一壺酒鳳笙龍管行相催咸陽市上歎黃犬何¶
如月下傾金罍君不見晉朝羊公一片石(一作一片/古碑材)龜¶
龍剝落生莓苔淚亦不能爲之墮心亦不能爲之哀誰¶
能憂彼身後事金鳧銀鴨葬死灰淸風朗月不用一錢¶
買玉山自倒非人推舒州杓力士鐺李白與爾同死生¶
襄王雲雨今安在江水東流猿夜聲¶
<pb:KR4h0034_SBCK_085-12a>¶
　　　　襄陽曲四首　李　白¶
襄陽行樂處歌舞白銅鞮江城囘淥水花月使人迷¶
山公醉酒時酩酊襄陽下頭上白接䍦倒著還騎馬¶
峴山臨漢江水淥沙如雪(一作水色/如霜雪)上有墮淚碑靑苔¶
久磨滅¶
且醉習家池莫看墮淚碑山公欲上馬笑殺襄陽兒¶
　　　　蘇小小歌　古　辭¶
　　　　　一曰錢塘蘇小小歌樂府廣題曰蘇小小¶
　　　　　錢塘名倡也葢南齊時人西陵在錢塘江¶
　　　　　之西歌云西陵松柏下是也¶
我乘油壁車郎乘靑驄馬何處結同心西陵松柏下¶
<pb:KR4h0034_SBCK_085-12b>¶
　　　　同前　李　賀¶
幽蘭露如啼眼無物結同心烟花不堪翦草如茵松如¶
葢風為裳水為佩油壁車久相待冷翠燭勞光彩西陵¶
下風吹雨¶
　　　　同前　溫庭筠¶
買蓮莫破劵買酒莫解金酒裏春容抱離恨水中蓮子¶
懷芳心吳宮女兒腰似束家在錢塘小江曲一自檀郎¶
逐便風門前春水年年綠¶
　　　　同前三首　張　祜¶
車輪不可遮馬足不可絆長怨十字街使郎心四散¶
新人千里去故人千里來翦刀横眼底方覺淚難裁¶
<pb:KR4h0034_SBCK_085-13a>¶
登山不愁峻渉海不愁深中擘庭前棗教郎見赤心¶
　　　　河中之水歌　梁武帝¶
河中之水向東流洛陽女兒名莫愁莫愁十三能織綺¶
十四採桑南陌頭十五嫁為盧郎婦十六生兒似阿侯¶
盧家蘭室桂為梁中有鬱金蘇合香頭上金&KR0107;十二行¶
足下絲履五文章珊瑚挂鏡爛生光(一作生/輝光)平頭奴子¶
擎履箱人生富貴何所望恨不早嫁東家王¶
樂府詩集卷第八十五¶
　　　　　　　東吳毛晉訂正　男扆再訂¶
<pb:KR4h0034_SBCK_085-13b>¶
<pb:KR4h0034_SBCK_085-13b>¶
# SB1_1967-158.png
