# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:57.394226
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 91
#+PROPERTY: FILE SB04n0332-091樂府詩集-卷第九十一.
<pb:KR4h0034_SBCK_091-1a>¶
樂府詩集巻第九十一¶
　　　　　　　太原　郭茂倩　編次¶
　　新樂府辭¶
　　　樂府雜題¶
　　　　祖龍行　韋楚老¶
　　　　　漢書五行志曰秦始皇三十六年鄭客從¶
　　　　　關東來至&KR0160;隂望見素車白馬從&KR0160;山上¶
　　　　　下知其非人道住止而待之遂至持璧與¶
　　　　　客曰爲我遺鎬池君因言今年祖龍死忽¶
　　　　　不見鄭客奉璧即始皇二十八年過江所¶
　　　　　湛璧也是嵗始皇死後三年而秦滅顔師¶
<pb:KR4h0034_SBCK_091-1b>¶
　　　　　古曰此直江神告鎬池之神以始皇將死¶
　　　　　爾蘇林曰祖始也龍人君象謂始皇也應¶
　　　　　劭曰祖人之先龍君之象祖龍行葢出扵¶
　　　　　此¶
黑雲兵氣射天裂壯士朝眠夢寃結祖龍一夜死沙丘¶
胡亥空隨鮑魚轍腐肉偷生二千里偽書先賜扶蘇死¶
墓接驪山土未乾瑞光已向芒碭起陳勝城中𡔷三下¶
秦家天地如崩瓦龍蛇撩亂入咸陽少帝空隨漢家馬¶
　　　　鄴都引　張　說¶
君不見魏武草創争天禄羣雄睚眦相馳逐晝攜壯士¶
破堅陣夜接詞人賦&KR0160;屋都邑繚繞西山陽桑榆澷澷¶
<pb:KR4h0034_SBCK_091-2a>¶
漳河曲城郭為墟人改代但有西園朙月抂鄴𠊓髙塜¶
多貴臣蛾睂曼　共灰塵試上銅&KR0279;歌舞處唯有秋風¶
愁殺人¶
　　　　孟門行　崔　顥¶
黄雀銜黄花(蘋花/一作)翩翩𠊓簷隙本擬報君恩如何反彈¶
射金罍美酒滿座春平原愛財多衆賓滿堂盡是忠義¶
士何意得有讒諛人䛕人翻覆那可道能令君心不自¶
&KR0854;北園新裁桃李枝根株未固何轉移成隂結子君自¶
取若問𠊓人那得知¶
　　　　邯鄲宫人怨¶
邯鄲陌上三月春𦱤行逢見一婦人自言鄉里本燕趙¶
<pb:KR4h0034_SBCK_091-2b>¶
少小隨家西入秦母兄憐愛無儔侶五嵗名為阿嬌女¶
七嵗丰茸好顔色八嵗黠惠能言語十三兄弟教詩書¶
十五青樓學歌舞我家青樓臨道𠊓紗窗綺幔暗聞香¶
日𦱤笙歌君駐馬春日妝梳妾斷腸不用城南使君壻¶
本求三十侍中郎何知漢帝好容色玉輦攜歸登建章¶
建章宮殿不知數萬户千門深且長百堵椒塗接青瑣¶
九&KR0160;閣道連洞房水晶簾箔雲母扇璢璃窗牖玳𤦛牀¶
嵗嵗年年奉懽宴嬌貴容&KR0160;誰不羡恩情莫比陳皇后¶
寵愛全勝趙飛鷰瑶房侍寢世莫知金屋㪅衣人不見¶
誰言一朝復一日君王棄世市朝變宮車出葬茂陵田¶
賤妾猶畱長信殿一朝太子升至尊兩宮人事如掌飜¶
<pb:KR4h0034_SBCK_091-3a>¶
同時侍女見讒毁後來新人莫(不/一作)敢言兄弟印綬皆¶
被奪㫺年賞賜不復存一旦放歸舊鄉里乘車垂淚還¶
入門父母愍我曾富貴嫁與西舍金王孫念此翻覆復¶
何道百年盛衰誰能&KR0854;憶昨尚如春日花悲今已作秋¶
時草少年去去莫停鞭人生萬事由上天非我今日獨¶
如此古今歇薄皆共然¶
　　　　吳宮怨　衛　萬¶
君不見吳王宮閣臨江起不巻珠簾見江水曉氣晴來¶
𩀱闕間潮聲夜落千門裏句踐城中非舊春姑蘇臺下¶
起黄塵祇今唯有西江月曽照吳王宮裏人¶
　　　　同前　張　籍¶
<pb:KR4h0034_SBCK_091-3b>¶
吳宮四面秋江水江清露白芙蓉死吳王醉後欲㪅衣¶
座上美人嬌不起宮中千門復萬户君恩返覆誰能數¶
君心與妾既不同徒向君前作歌舞茱萸滿宮紅實垂¶
秋風裊裊生繁枝姑蘇&KR0279;上夕燕罷他人侍寢還獨歸¶
白日抂天光抂地君今詎得長相棄¶
　　　　青樓曲二首　王昌齡¶
白馬金鞍從武皇旌旗十萬㝛長楊樓頭小婦鳴筝坐¶
遥見飛塵入建章¶
馳道楊花滿御溝紅妝縵綰上青樓金章紫綬千餘騎¶
夫壻朝回初拜侯¶
　　　　同前　于　濆¶
<pb:KR4h0034_SBCK_091-4a>¶
青樓臨大道一上一廻老所思終不來極目傷春草¶
　　　　中流曲　崔國輔¶
歸時日尚早㪅欲向芳洲渡口水流急𢌞船不自由¶
　　　　聖夀無疆詞十首　韋巨源¶
文物京&KR0160;盛謳歌國歩康瑶池供夀酒銀漢麗宸章雨¶
露涵𩀱闕雷霆肅萬方代推仙祚逺春共聖恩長鳳扆¶
臨花暖龍罏傍日香遥知千萬嵗天意奉君王¶
鵷鷺彤庭際軒車綺陌前九城多好色萬井半祥烟人¶
醉逢堯酒鸎歌答舜弦花朙御溝水香暖禁城天錫宴¶
文逾盛徴歡物㪅妍無窮豔陽月長照太平年¶
雲陛臨黄道天門抂碧虛大朙含睿藻元氣抱宸居戈¶
<pb:KR4h0034_SBCK_091-4b>¶
偃征苗後詩傳宴鎬初年&KR0160;富仙苑時哲滿公車化入¶
絪緼大恩垂渙汗餘悠然萬方静風俗揖&KR0160;胥¶
玉漏飄青瑣金鋪麗紫宸雲山九門曙天地一家春瑞¶
靄方呈賞暄風本配仁巖廊開鳳翼水殿壓鼇身文雅¶
逢朙代歡娛及賤臣年年未央闕恩共物&KR0160;新¶
垂拱乾坤正歡心品類同紫烟含北極玄澤付東風珠¶
綴畱晴景金莖直曉空發生資盛德交泰讓全功間氣¶
登三事祥光啟四聰遐荒似川水天外亦朝宗¶
代是文朙晝春當宴喜時鑪烟添桺重宮漏出花遲漢¶
典方寛律周官正採詩碧霄傳鳳吹紅旭抂龍旂造化¶
膺神契陽和沃聖思無因隨百獸率舞奉丹墀¶
<pb:KR4h0034_SBCK_091-5a>¶
睿徳符玄化芳情翊太和日輪皇鑒逺天仗聖朝多曙¶
色含金㮄晴光轉玉珂中宮陳廣樂元老進賡歌蓮葉¶
看龜上桐花識鳳過小臣空撃壤滄海是恩波¶
物象朝髙殿簪裾溢上京春當九衢好天向萬方朙樂¶
報簫韶發林看沆瀣生芙蓉丹闕暖楊桺玉樓晴閶闔¶
開中禁衣裳儼太清南山同聖夀長獻鳳凰城¶
日上蒼龍闕香含紫禁林晴光五雲疊春色九天深賞¶
協元和德文垂雅頌音景雲隨御輦顥氣在宸襟永&KR0854;¶
無疆夀長懷不戰心聖朝多慶賜瓊樹粉墻隂¶
化洽生成遂功宣動植知瑞凝三秀草春入萬年枝鳳¶
掖嘉言進鵷行喜氣隨仗臨丹地近衣對碧山垂渥澤¶
<pb:KR4h0034_SBCK_091-5b>¶
方柔逺聰朙本聽卑願同東觀事長覩漢威儀¶
　　　　朝元引四首　陳　陶¶
帝燭熒煌下九天蓬萊宮曉玉鑪烟無央鸞鳳隨金母¶
來賀薰風一萬年¶
玉殿雲開露冕旒下方珠翠壓鼇頭天雞唱罷南山曙¶
春色光輝十二樓¶
萬㝢靈祥擁帝居東&KR0160;元老薦屠蘇龍池遥望非烟拜¶
五色曈曨抂玉壺¶
寶祚河宮一向清龜魚天篆益分朙近臣誰獻登封草¶
五嶽齊呼萬嵗聲¶
　　　　平蕃曲三首　劉長卿¶
<pb:KR4h0034_SBCK_091-6a>¶
吹&KR0641;報蕃營𢌞軍欲洗兵已教青海外自築漢家城¶
渺渺戍烟孤茫茫塞草枯隴關何用閉萬里不防胡¶
絶漠大軍還平沙獨戍閒空畱一片石萬古抂燕山¶
　　　　悲陳陶　杜　甫¶
孟冬十郡良家子血作陳陶澤中水野曠天清無戰聲¶
四萬義軍同日死羣胡歸來血洗箭仍唱胡歌飲都市¶
都人囘面向北啼日夜㪅望官軍至¶
　　　　悲青坂¶
我軍青坂抂東門天寒飲馬太白窟黄頭奚兒日向西¶
數騎彎弓敢馳突山雪河冰野蕭飋青是烽烟白人骨¶
焉得附書與我軍忍待朙年莫倉卒¶
<pb:KR4h0034_SBCK_091-6b>¶
　　　　哀江頭¶
少陵野老吞聲哭春日潜行曲江曲江頭宮殿鏁千門¶
細桺新蒲為誰緑憶㫺霓旌下南苑苑中萬物生顔色¶
昭陽殿(宫/一作)裏第一人同輦隨君侍君側輦前才人帶¶
弓箭白馬嚼齧黄金勒翻身向天仰射雲一箭正墜𩀱¶
飛翼朙眸皓齒今何抂血汚遊魂歸不得清渭東流劒¶
閣深去住彼此無消息人生有情淚霑臆江水江花豈¶
終極黄昬胡騎塵滿城欲往城南望城北(南北/一作望)¶
　　　　哀王孫¶
長安城頭頭白烏夜飛延秋門上呼又向人家啄大屋¶
屋底達官走避胡金鞭斷折九馬死骨肉不待同馳驅¶
<pb:KR4h0034_SBCK_091-7a>¶
腰下寶玦青珊瑚可憐王孫泣路隅問之不肯道姓名¶
但道困苦乞為奴已經百日竄荆棘身上無有完肌膚¶
髙帝子孫盡髙凖龍種自與常人殊豺狼抂邑龍抂野¶
王孫善&KR0854;千金軀不敢長語臨交衢且為王孫立斯須¶
昨夜東風吹血腥東來橐駞滿舊都朔方健兒好身手¶
㫺何勇銳今何愚竊聞天子已傳位聖徳北服南單于¶
花門&KR1603;面請雪恥慎勿出口他人狙哀哉王孫慎勿疎¶
五陵佳氣無時無¶
　　　　兵車行¶
車轔轔馬蕭蕭行人弓箭各抂腰爺娘妻子走相送塵¶
埃不見咸陽橋牽衣頓足攔道哭哭聲直上干雲霄道¶
<pb:KR4h0034_SBCK_091-7b>¶
𠊓過者問行人行人但云㸃行頻或從十五北防河便¶
至四十西營田去時里正與裹頭歸來頭白還戍邊邊¶
亭流血成海水武皇開邊意未已君不聞漢家山東二¶
百州千村萬落生荆杞縱有健婦把鋤犁禾生隴畆無¶
東西況復秦兵耐苦戰被驅不異犬與雞長者雖有問¶
役夫敢申恨且如今年冬未休關西卒(憤如今縱得休/一云役夫心益)¶
(西卒/還為隴)縣官急索租租税從何出信知生男惡反是生¶
女好生女猶得嫁比鄰生男埋没隨百草君不見青海¶
頭古來白骨無人收新鬼煩寃舊鬼哭天隂雨溼聲啾¶
啾¶
　　　　來從竇車騎　李　益¶
<pb:KR4h0034_SBCK_091-8a>¶
束髮逢世屯懷恩抱朙義讀書良不武學劒慙非智遂¶
别魯諸生來從竇車騎追兵赴邊急絡馬黄金轡出入¶
燕南陲由來重意氣自經臯蘭戰又破樓煩地西北護¶
三邊東南畱一尉時過如雲雨參差不自意將軍失恩¶
澤萬事從此異置酒高樓上薄𦱤秋風起長㦸與我歸¶
歸來同棄置自酌還自飲非名又非利歌出易水寒琴¶
下雍門淚出逢平樂舊言抂天階侍問我從軍苦自陳¶
少年貴丈夫交四海從論身自致漢將不封侯蘇卿來¶
逺使令我終此曲此曲成不易貴人難識心何由知忌¶
諱¶
　　　　憶長安曲二首　岑　參¶
<pb:KR4h0034_SBCK_091-8b>¶
東望望長安正值日初出長安不可見但見長安日¶
長安何處抂只抂馬蹄下朙日歸長安為君急走馬¶
　　　　九曲詞三首　髙　適¶
　　　　　河圖曰黄河出崑崙山東北流千里折西¶
　　　　　而行至於蒲山南流千里至於&KR0160;山之隂¶
　　　　　東流千里至於&KR0074;雍北流千里至於下津¶
　　　　　河水九曲長九千里入於渤海酈道元水¶
　　　　　經注曰黄河百里一小曲千里一曲一直¶
　　　　　矣新唐書曰天寶中哥舒翰攻破吐蕃洪¶
　　　　　濟大莫等城收黄河九曲以其地置洮陽¶
　　　　　郡適由是作九曲詞¶
<pb:KR4h0034_SBCK_091-9a>¶
鐵騎横行鐵嶺頭西看邏逤取封侯青海只今將飲馬¶
黄河不用㪅防秋¶
許國從來徹廟堂連年不為抂疆場將軍天上封侯印¶
御史&KR0279;中異姓王¶
萬騎争歌楊桺春千場對舞繡騏驎到處盡逢歡洽事¶
相看總是太平人¶
　　　　情人玉清歌　畢　耀¶
洛陽城中有一人名玉清可憐玉清如其名善斜柯能¶
獨立嬋娟花豔無人及珠為裙玉為纓臨春風吹玉笙¶
悠悠滿天星萬金閣上晚妝成雲和曲中為慢聲玉梯¶
不得踏揺袂兩盈盈城頭之日復何情¶
<pb:KR4h0034_SBCK_091-9b>¶
　　　　湘中弦二首　崔　塗¶
烟愁雨細雲冥冥杜蘭香老三湘清故山望斷不知處¶
鷤鵊隔花啼一聲¶
蒼山遥遥江潾潾路𠊓老盡無閒人王孫不見草空緑¶
惆悵渡頭春復春¶
　　　　湘弦怨　孟　郊¶
昧者理芳草蒿蘭同一鋤狂飈怒秋林曲植同一枯嘉¶
木忌深蠧哲人悲巧誣靈均入𢌞流靳尚爲良謨我願¶
分衆泉清濁各異渠我願分衆巢梟鸞相遠居此志諒¶
難&KR0854;此情竟何如湘弦少知意孤響空踟蹰¶
　　　　湘弦曲　莊南傑¶
<pb:KR4h0034_SBCK_091-10a>¶
楚琴錚錚戞秋露巫雲雨脚飛朝𦱤古磬髙敲百尺樓¶
孤猿夜哭千丈樹雲軯碾火聲瓏瓏連山巻盡長江空¶
鸎啼寂寞花枝雨鬼嘯荒郊松栢風滿堂怨咽悲相續¶
具調中含古離曲繁弦響絶楚魂遥湘山水碧天山緑¶
　　　　促促曲　李　益¶
促促何促促黄河九囘曲嫁與棹船郎空牀將影㝛不¶
道君心不如石那教妾貌長如玉¶
　　　　促促詞　王　建¶
促促復刺刺水中無魚山無石少年雖嫁不將歸白頭¶
猶著父母衣四邊田宅非所有我身不及逐雞飛出門¶
若有歸死處猛虎當衢向前去百年不遣踏君門抂家¶
<pb:KR4h0034_SBCK_091-10b>¶
誰喚為新婦豈不見他鄰舍娘嫁來長抂舅姑𠊓¶
　　　　同前　張　籍¶
促促復促促家貧夫婦歡不足今年為人送租船去年¶
捕魚抂江邊家中姑老子復小自執吳綃輪税錢家家¶
桑麻滿地黑念君一身空努力乍教牛蹄團團羊&KR0641;直¶
君身長抂應不得¶
　　　　樓上女兒曲　盧　仝¶
誰家女兒樓上頭指麾婢子掛簾鈎林花撩亂心之愁¶
巻却羅袖彈箜篌箜篌歴亂五六弦羅袖掩面啼向天¶
相思弦斷情不斷落花紛紛心欲穿心欲穿憑欄干相¶
憶桺條緑相思錦帳寒直縁感君恩愛一回顧使我𩀱¶
<pb:KR4h0034_SBCK_091-11a>¶
淚長珊珊我有嬌靨待君笑我有嬌蛾待君掃鸎花爛¶
熳君不來及至君來花已老心腸寸斷誰得知玉階羃¶
䍥生青草¶
　　　　青青水中蒲三首　韓　愈¶
青青水中蒲下有一𩀱魚君今上隴去我抂與誰居¶
青青水中蒲長抂水中居寄語浮萍草相隨我不如¶
青青水中蒲葉短不出水婦人不下堂行子抂萬里¶
樂府詩集巻第九十一¶
　　　　　　　東吳毛晉訂正　男扆再訂¶
<pb:KR4h0034_SBCK_091-11b>¶
