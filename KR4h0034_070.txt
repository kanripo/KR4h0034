# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:56.350998
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 70
#+PROPERTY: FILE SB04n0332-070樂府詩集-卷第七十.
<pb:KR4h0034_SBCK_070-1a>¶
樂府詩集卷第七十¶
　　　　　　　太原　郭茂倩　編次¶
　　雜曲歌辭¶
　　　　行路難十九首　鮑　照¶
　　　　　樂府解題曰行路難備言世路艱難及離¶
　　　　　别悲傷之意多以君不見爲首按陳武别¶
　　　　　傳曰武常牧羊諸家牧豎有知歌謠者武¶
　　　　　遂學行路難則所起亦遠矣唐王昌齡又¶
　　　　　有變行路難¶
奉君金巵(一作/匜)之美酒瑇瑁玉匣之彫琴七綵芙蓉之¶
羽帳九&KR0160;蒲萄之錦衾紅顏零落歲將𦱤寒光宛轉時¶
<pb:KR4h0034_SBCK_070-1b>¶
欲沉願君裁悲且減思聽我抵節行路吟不見柏梁銅¶
雀上寧聞古時淸吹音¶
洛陽名工鑄爲金博山千斲萬鏤上刻秦女攜手仙承¶
君淸夜之歡娛(一作/娛樂)列置幃裏朙燭前外發龍鱗之丹¶
綵内含蘭芬之紫烟如今君心一朝異對此長歎終百¶
年¶
璿閨玉墀上椒閣文牕繡戶垂綺幕中有一人字金蘭¶
被服纎羅藴(一作/采)芳藿春鷰差池風&KR0652;梅開幃對影弄¶
禽(一作/春)爵含歌攬涕&KR0106;抱愁人生㡬時得爲樂寧作野¶
中之雙鳧不願雲間之別鶴(一作/鵠)¶
瀉水置平地各自東西南北流人生亦有命安能行歎¶
<pb:KR4h0034_SBCK_070-2a>¶
復坐愁酌酒以自寛舉杯斷絶歌路難心非木石豈無¶
感吞聲躑躅不敢言¶
君不見河邉草冬時枯死春滿道君不見城上日今暝¶
没山去朙朝復㪅出今我何時當得然一去永滅入黄¶
泉人生苦多懽樂少意氣敷腴在盛年且願得志數相¶
就牀頭恒有酤酒錢功名竹帛非我事存亾貴賤委皇¶
天¶
對案不能食拔劒擊柱長歎息丈夫生世能(一作/㑹)㡬時¶
安能疊燮垂羽翼棄檄罷官去還家自休息朝出與親¶
辭𦱤還在親側弄兒牀前戲看婦機中織自古聖賢盡¶
貧賤何況我輩孤且直¶
<pb:KR4h0034_SBCK_070-2b>¶
愁思忽而至跨馬出北門舉頭四顧望但見松柏園荆¶
棘鬰蹲蹲中有一鳥名杜鵑言是古時蜀帝魂聲音哀¶
苦鳴不息羽毛憔悴似人髠飛走樹間啄蟲蟻豈憶往¶
日天子尊念此死生變化非常理中心惻愴不能言¶
中庭五株桃一株先作花陽春沃若(一作/妖冶)二三月(一作/二月)¶
(一作/中)從風簸蕩落西家西家思婦見悲(見之)惋零淚沾衣¶
撫心歎初我送君出戶時何言淹畱節𢌞换牀席生塵¶
朙鏡垢纎腰瘦削髮蓬亂人生不得&KR0106;稱意惆悵徙倚¶
至夜半¶
剉蘖染黄絲黄絲歷亂不可治我㫺與君始相値爾時¶
自謂可君意結帶與我言死生好惡不相置(一作結帶/與君何死)¶
<pb:KR4h0034_SBCK_070-3a>¶
(生好惡不/擬相棄置)今日見我顏色衰意中索寞(一作/䥘亂)與先異還¶
君金&KR0107;瑇瑁簪不忍見之益愁思¶
君不見蕣&KR0160;不終朝須&KR0119;淹冉零落銷盛年妖豔浮&KR0160;¶
輩不久亦當詣冢頭一去無還期千秋萬嵗無音詞孤¶
魂焭焭空隴間獨魄徘徊遶墳基但聞風聲野鳥吟豈¶
憶平生盛年時爲此令人多悲悒君當縱意自熙怡¶
君不見枯籜走階庭何時復靑著故莖君不見亾靈蒙¶
享祀何時傾盃竭壺&KR0902;君當見此起憂思寧反得與時¶
人争生人倐忽如絶電&KR0160;年盛徳㡬時見但令縱意存¶
髙尚旨酒佳肴相胥讌持此從朝竟夕𦱤差得&KR0111;憂消¶
愁怖胡為惆悵不能已難盡此曲令君忤¶
<pb:KR4h0034_SBCK_070-3b>¶
今年陽初花滿林朙年冬末雪盈岑推移代謝紛交轉¶
我君邉戍獨稽沉執袂分別已三載邇來淹寂無分音¶
朝悲慘慘遂成滴𦱤思遶遶最傷心膏沐芳餘久不御¶
蓬首亂鬢不設簪徒飛輕埃舞空帷粉筐黛器靡復遺¶
白生畱世苦不幸心中惕惕&KR0106;懐悲¶
春禽喈喈旦𦱤鳴最傷君子憂思情我初辭家從軍僑¶
榮志溢氣干雲霄流浪漸冉經三齡忽有白髮素髭生¶
今𦱤臨水㧞已盡朙日對鏡復已盈恐羈死爲客思寄¶
滅生死空精每懐舊鄉野念我舊人多悲聲忽見過客¶
問何我寧知我家在南城答云我曽居君鄉知君遊宦¶
在此城我行離邑已萬里今方羇役去遠征來時聞君¶
<pb:KR4h0034_SBCK_070-4a>¶
婦閨中孀居獨㝛有貞名¶
亦云朝悲泣閒房又聞𦱤思淚沾裳形容憔悴非㫺悅¶
蓬鬢衰顔不復妝見此令人有餘悲當願君懐不暫&KR0111;¶
君不見少壯從軍去白首流離不得還故鄉窅窅日夜¶
隔音塵斷絶阻河關朔風蕭條白雲飛胡笳哀急邉氣¶
寒聽此愁人兮奈何登山遠望得畱顏將死胡馬跡寧¶
見妻子難男兒生世轗軻欲何道綿憂摧抑起長歎¶
君不見柏梁臺今曰丘墟生草萊君不見阿房宫寒雲¶
澤雉棲其中歌妓舞女今誰在髙墳壘壘滿山隅長䄂¶
紛紛徒競世非我㫺時千金軀随酒逐樂任意去莫令¶
含歎下黄壚¶
<pb:KR4h0034_SBCK_070-4b>¶
君不見水上霜表裏陰且寒雖蒙朝日照信得㡬時安¶
民生固如此誰令摧折彊相看年去年来自如削白髪¶
零落不勝冠¶
君不見春鳥初至時百草含靑俱作花寒風蕭索(一作/條)¶
一旦至竟得㡬時&KR0854;光&KR0160;日月流邁不相饒令我愁&KR0736;¶
怨恨多¶
諸君莫歎貧富貴不由人丈夫四十彊而仕余當二十¶
弱冠辰莫言草木委大雪㑹應蘇息遇陽春對酒叙長¶
篇竆途運命委皇天但願樽中(一作/金樽)九醞滿莫惜牀頭¶
百箇錢&KR0033;須優游卒一歲何勞辛苦事百年¶
　　　　同前　僧寳月¶
<pb:KR4h0034_SBCK_070-5a>¶
君不見孤雁關外發酸嘶度揚越空城客子心腸斷幽¶
閨思婦氣欲絶凝霜夜下拂羅衣浮雲中斷開朙月夜¶
夜遥遥徒相思年年望望情不歇寄我匣中靑銅鏡倩¶
人爲君除白髪行路難行路難夜聞南城漢使度使我¶
流淚憶長安¶
　　　　同前四首　吳　均¶
洞庭水上一株桐經霜觸浪困嚴風㫺時抽心曜白日¶
今旦臥死黄沙中洛陽名士見咨嗟一剪一刻作琵琶¶
白璧規心學朙月珊瑚映面作風花帝王見賞不見&KR0111;¶
提攜把握登建章掩抑摧藏張女彈殷勤促柱楚朙光¶
年年月月對君王遥遥夜夜㝛未央未央綵女棄鳴箎¶
<pb:KR4h0034_SBCK_070-5b>¶
争先拂拭生光儀茱萸錦衣玉作匣安念㫺日枯樹枝¶
不學衡山南嶺桂至今千載猶未知¶
靑瑣門外安石橊連枝接葉夾御溝金墉城西合歡樹¶
垂條照綵拂鳳樓遊俠少年游上路傾心顚倒相戀慕¶
摩頂至足買片言開胸瀝膽取一顧自言家在趙邯鄲¶
翩翩舌杪復劒端靑驪白駮的盧馬金羈綠控紫絲鞶¶
躞蹀横行不肯進夜夜汗血至長安長安城中諸貴臣¶
争貴儒者席上珍復聞梁王好學問輕棄劒客如埃塵¶
吾丘壽王始得意司馬相如適被申大才大辯尚如此¶
何況我輩輕薄人¶
君不見西陵田從横十字成陌阡君不見東郊道荒涼¶
<pb:KR4h0034_SBCK_070-6a>¶
蕪没起寒烟盡是㫺日帝王處歌姬舞女達天曙今日¶
翩妍少年子不知&KR0160;盛落前去吐心吐氣許他人今旦¶
𢌞惑生猶豫山中桂樹自有枝心中方寸自相知何言¶
歲月忽若馳君之情意與我離還君玳瑁金雀&KR0107;不忍¶
見此便心危¶
君不見上林苑中客冰羅霧縠𧰼牙席盡是得意&KR0111;言¶
者探腸見膽無所惜白酒甜鹽甘如乳綠觴皎鏡&KR0160;如¶
碧少年持名不肯嘗安知白駒應過隙博山鑪中百和¶
香鬱金蘇合及都梁逶迤好氣佳容貎經過靑瑣歷紫¶
房已入中山馮后帳復上皇帝班姬牀班姬失寵顔不¶
開奉箒&KR0582;養長信臺日𦱤耿耿不能寐秋風切切四面¶
<pb:KR4h0034_SBCK_070-6b>¶
來玉階行路生細草金鑪香炭變成灰得意失意須臾¶
頃非君方寸逆所裁¶
　　　　同前二首　費　昶¶
君不見長安客舍門倡家少女名桃根貧竆夜紡無燈¶
燭何言一朝奉至尊至尊𩀌宫百餘處千門萬戶不知¶
曙唯聞啞啞城上烏玉闌金井牽轆轤丹梁翠柱飛屠¶
(一作/流)蘇香薪桂火炊雕胡(一作/彫苽)當年翻覆無常定薄命¶
爲女何必麤¶
君不見人生百年如流電心中坎𡒄君不見我㫺初入¶
椒房時詎減班姬與飛燕朝踰金梯上鳳樓𦱤下瓊鉤¶
息鸞殿柏臺(一作/梁)晝夜香錦帳自飄颺笙歌膝(一作/席)上¶
<pb:KR4h0034_SBCK_070-7a>¶
吹琵琶陌上桑過蒙恩所賜餘光曲沾被既逢陰后不¶
自專復值程姬有所避黄河千年始一淸微軀再逢永¶
無議娥睂偃月徒自妍傅粉施朱欲誰爲不如天淵水¶
中鳥雙去雙歸長比翅¶
　　　　同前　王　筠¶
千門皆閉夜何央百憂俱集斷人腸探揣箱中取刀尺¶
拂拭機上斷流黄情人逐情雖可恨傷畏邉遠乏衣裳¶
已繰一蠒催衣縷復擣百和薫衣香猶憶去時腰大小¶
不知今日身短長裲襠雙心共一袜袙複兩邉作八撮¶
襻帶雖安不忍縫開孔裁穿猶未達胸前却月兩相連¶
本照君心不照天願君分朙得此意勿復流蕩不如先¶
<pb:KR4h0034_SBCK_070-7b>¶
含悲含怨判不死封情忍思待朙年¶
　　　　同前　盧照隣¶
君不見長安城北渭橋邉枯木横槎臥古田㫺日含紅¶
復含紫常時畱霧亦畱烟春景春風花似雪香車玉轝¶
恒闐咽若個遊人不競攀若個倡家不來折倡家寳袜¶
蛟龍帔公子銀鞍千萬騎黄鸎一向花嬌春兩兩三三¶
將子戲千尺長條百尺枝丹桂靑榆相蔽虧珊瑚葉上¶
鴛鴦鳥鳳凰巢裏鶵鵷兒巢傾枝折鳳歸去條枯葉落¶
狂風吹一朝零落無人問萬古摧&KR0714;君詎知人生貴賤¶
無終始倐忽須臾難久恃誰家能駐西山日誰家能偃¶
東流水漢家陵樹滿秦川行來行去盡哀憐自㫺公卿¶
<pb:KR4h0034_SBCK_070-8a>¶
二千石咸擬榮&KR0160;一萬年不見朱唇將白貌惟聞素棘¶
與黄泉金貂有時須换酒玉麈但搖莫計錢寄言坐客¶
神仙署一生一死交情處蒼龍闕下君不來白鶴山前¶
我應去雲間海上邈難期赤心㑹合在何時但願堯年¶
一百萬長作(一作/與)巢由也不辭¶
　　　　同前　張　紘¶
君不見溫家玉鏡臺提攜抱握九重來君不見相如綠¶
綺琴一撫一拍鳳凰音人生意氣須及早莫負當年行¶
樂心荆王奏曲楚妃歎曲盡歡終夜將半朱樓銀閣正¶
平生碧草靑苔坐蕪澷當春對酒不須疑視日相看能¶
㡬時春風吹盡鷰初至此時自爲稱君意秋露萎草鴻¶
<pb:KR4h0034_SBCK_070-8b>¶
始歸此時衰𦱤與君違人生翻覆何常定誰&KR0854;容顔無¶
是非¶
　　　　同前五首　賀蘭進朙¶
君不見嵓下井百尺不及泉君不見山上蒿數寸凌雲¶
烟人生相命亦如此何苦太息自憂煎但願親友長含¶
笑相逢莫吝杖頭錢寒夜邀歡須秉燭豈得空思花桺¶
年¶
君不見門前桺榮曜暫時蕭索久君不見陌上花狂風¶
吹去落誰家誰家思婦見之歎蓬首不梳心歷亂盛年¶
夫壻長别離嵗𦱤相逢色凋换¶
君不見荒樹枝春花落盡蜂不窺君不見梁上泥秋風¶
<pb:KR4h0034_SBCK_070-9a>¶
始髙燕不棲蕩子從軍事征戰蛾睂嬋娟空守閨獨㝛¶
自然堪下淚況復時聞烏夜啼¶
君不見雲間月暫盈還復缺君不見林下風聲逺意難¶
竆親故平生欲聚&KR0652;歡娯未盡樽酒空自歎靑靑陵上¶
柏嵗寒能與㡬人同¶
君不見東流水一去無竆已君不見西郊雲日夕空氛¶
氲羣雁徘徊不能去一雁悲鳴復失羣人生結交在終¶
始莫爲升沉中路分¶
　　　　同前　崔　顥¶
君不見建章宫中金朙枝萬萬長條拂地垂二月三月¶
花如霰九重幽深君不見豔彩朝含四寳宫香風吹入¶
<pb:KR4h0034_SBCK_070-9b>¶
朝雲殿漢家宫女春未闌愛此芳香朝𦱤看看去看來¶
心不&KR0111;攀折將安鏡臺上雙雙素手翦不成兩兩紅妝¶
笑相向建章昨夜起春風一花飛落長信殿長信麗人¶
見花泣憶此珍樹何嗟及我㫺初在昭陽時朝折𦱤折¶
登玉墀秖言嵗嵗長相對不寤今朝遙相思¶
樂府詩集卷第七十¶
　　　　　　　東呉毛晉訂正　男扆再訂¶
