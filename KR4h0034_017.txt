# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:53.985820
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB04n0332-017樂府詩集-卷第十七.
<pb:KR4h0034_SBCK_017-1a>¶
樂府詩集巻第十七¶
　　　　　　　太原　郭茂倩　編次¶
　　𡔷吹曲辭¶
　　　漢鐃歌中¶
　　　　巫山髙　虞　羲¶
南國多奇山荆巫獨靈異雲雨麗以佳陽臺千里思勿¶
言可再得特美君王意髙唐一斷絶光隂不可遲¶
　　　　同前　王　融¶
想像(一作/髣髴)巫山髙簿暮陽臺曲烟雲乍舒巻猨鳥時斷¶
續(一作烟&KR0160;乍巻/舒行芳時斷續)彼美如可期寤言紛在矚憮然坐相¶
望秋風下庭緑¶
<pb:KR4h0034_SBCK_017-1b>¶
　　　　同前　劉　繪¶
髙唐與巫山參差鬱相望灼爍在雲間氛氳出霞(一作/雲)¶
上&KR0652;雨收夕臺行雲巻晨障出没不易期嬋娟似(一作/以)¶
惆悵¶
　　　　同前　梁元帝¶
巫山髙不竆㢠出荆門中灘聲下濺石猿鳴上逐風樹¶
雜山如畫林暗澗疑空無因謝神女一爲出房櫳¶
　　　　同前　范　雲¶
巫山髙不極白日隱光暉靄靄朝雲去溟溟暮雨歸巖¶
懸獸無跡林暗鳥疑飛枕席竟誰薦相望空依依¶
　　　　同前　費　昶¶
<pb:KR4h0034_SBCK_017-2a>¶
巫山光欲晚(一作/曉)陽臺色依依彼羙巖之曲寧知心是¶
非朝雲觸石起暮雨潤羅衣願解千金珮請逐大王歸¶
　　　　同前　王　泰¶
迢遞巫山竦逺天新霽時樹交凉去逺草合影開遲谷¶
深流響咽峽近猿聲悲只言雲雨狀自有神仙期¶
　　　　同前　陳後主¶
巫山巫峽深峭壁聳春林風巖朝蘂落霧嶺晚猿吟雲¶
來足&KR1002;枕雨過非感琴仙姬將夜月度影自浮沉¶
　　　　同前　蕭　詮¶
巫山映巫峡髙髙殊未竆猿聲不辨處雨色詎分空懸¶
崖下桂月深澗響松風别有仙雲起時向楚王宮¶
<pb:KR4h0034_SBCK_017-2b>¶
　　　　同前　鄭世翼¶
巫山凌太清岧嶤類削成霏霏暮雨合靄靄朝雲生危¶
峰入鳥道深谷瀉猿聲别有幽棲客淹畱攀桂情¶
　　　　同前　沈佺期¶
巫山峰十二環合隠昭囘俯眺琵琶峽平㸔雲雨臺古¶
槎天外倚&KR1260;水日邊來何忽啼猿夜荆王枕席開¶
神女向髙唐巫山下夕陽徘徊作行雨婉孌逐荆王電¶
影江前落雷聲峽外長霽雲無處所臺館曉蒼蒼¶
　　　　同前　盧照隣¶
巫山望不極望望下朝雰莫辨啼猿樹徒㸔神女雲驚¶
濤亂水脉驟雨暗峰文霑裳即此地况復逺思君¶
<pb:KR4h0034_SBCK_017-3a>¶
　　　　同前　張循之¶
巫山高不極沓沓奇狀新暗谷疑風雨幽巖若鬼神月¶
朙三峽曙潮滿二江春爲問陽臺夕應知入夢人¶
　　　　同前　劉方平¶
楚國巫山秀清猿日夜啼萬重春樹合十二碧峰齊峽¶
出朝雲下江來暮雨西陽臺歸路&KR0033;不畏向家迷¶
　　　　同前　皇甫冉¶
巫峽見巴東迢迢半出空雲藏神女館雨到楚王宮朝¶
暮泉聲落寒暄樹色同清猿不可聽偏在九秋中¶
　　　　同前　李　端¶
巫山十二峰皆在碧虚中囘合雲藏日霏微雨帶風猿¶
<pb:KR4h0034_SBCK_017-3b>¶
聲寒過水樹色暮連空愁向髙唐望清秋見楚宮¶
　　　　同前　于　濆¶
何山無朝雲彼雲亦悠揚何山無暮雨彼雨亦蒼茫宋¶
玉恃才者憑雲構髙堂自重文賦名荒淫歸楚襄峩峩¶
十二峰永作妖鬼鄉¶
　　　　同前　孟　郊¶
巴山上峽重復重陽臺碧峭十二峰荆王獵時逢暮雨¶
夜卧髙丘夢神女輕紅流烟濕艶姿行雲飛去朙星稀¶
目極魂斷望不見猿啼三聲淚沾衣¶
見盡數萬里不聞三聲猿但飛蕭蕭雨中有亭亭魂千¶
載楚襄(一作/王)恨遺文宋玉言至今青冥裏雲結深閨門¶
<pb:KR4h0034_SBCK_017-4a>¶
　　　　同前　李　賀¶
碧叢叢髙(一作/齊)揷天大江翻瀾神曵烟楚魂尋夢風颸¶
(一作/䬃)然曉風飛雨生苔錢瑶姬一去一千年丁香笻竹¶
啼老猿古祠近月蟾桂寒椒花墜紅濕雲間(一作/端)¶
　　　　同前　僧齊已¶
巫山高巫女妖雨爲暮兮雲爲朝楚王憔悴魂欲銷秋¶
猿嘷嘷日將夕紅霞紫烟凝老壁千巖萬壑花皆坼但¶
恐芳菲無正色不知今古行人行㡬人經此無秋情雲¶
深廟逺不可覔十二峰頭揷天碧¶
　　　　將進酒　昭朙太子¶
洛陽輕薄子長安遊俠兒宜城溢渠盌中山浮羽巵¶
<pb:KR4h0034_SBCK_017-4b>¶
　　　　同前　李　白¶
君不見黄河之水天上來奔流到海不復囘君不見髙¶
堂朙鏡悲白髪朝如青絲暮成雪人生得意須盡歡莫¶
使金樽空對月天生我材必有用千金&KR0652;盡還復來烹¶
羊宰牛且爲樂㑹須一飲三百杯岑夫子丹丘生將進¶
酒杯莫停(一作君/莫停)與君歌一曲請君爲我傾耳聽鐘𡔷¶
饌玉不足貴但願長醉不復醒古來聖賢(一作/賢達)皆寂寞¶
唯有飲者畱其名陳王㫺時宴平樂斗酒十千恣歡謔¶
主人何爲言少錢徑須沽取(一作/酒)對君酌五花馬千金¶
裘呼兒將出換美酒與爾同銷萬古愁¶
　　　　同前　元　稹¶
<pb:KR4h0034_SBCK_017-5a>¶
將進酒將進酒酒中有毒酖主父言之主父傷主母母¶
爲妾地父妾天仰天俯地不忍言佯爲僵踣主父前主¶
父不知加妾鞭㫄人知妾爲主說主將淚洗鞭頭血推¶
槯主母牽下堂扶妾遣升堂上床將進酒酒中無毒令¶
主夀願主囘思歸主母遣妾如此事(一作/由)主父妾爲此¶
事人偶知自慙不密方自悲主今顛倒安置妾貪天僭¶
地誰不爲¶
　　　　同前　李　賀¶
璢璃鍾琥珀濃小槽酒滴眞珠紅烹龍炮鳳玉脂泣羅¶
屏繡幕圍香風吹龍笛擊鼉𡔷皓齒歌細腰舞况是青¶
春日將暮桃花亂落如紅雨勸君終日酩酊醉酒不到¶
<pb:KR4h0034_SBCK_017-5b>¶
劉伶墳上土¶
　　　　君馬黄　蔡知君¶
君馬徑西極臣馬出東方足䇿浮雲影珂連朙月光水¶
凍恒傷骨蹄寒爲踐霜躊躇嗟伏櫪空想欲從良¶
　　　　同前　張正見¶
幽并重騎射征馬正盤&KR0074;風去長嘶逺冰堅度足寒出¶
關聊變色上坂屢停鞍即今隨御史非復在樓蘭¶
五色乘馬黄追風時滅沒血汗染龍花胡鞍抱秋月唯¶
騰渥洼水不飲長城窟詎待燕昭王千金市駿骨¶
　　　　同前　李　白¶
君馬黄我馬白馬色雖不同人心本無隔共作逰冶盤¶
<pb:KR4h0034_SBCK_017-6a>¶
雙行洛陽陌長劒既照曜髙冠何赩赫各有千金裘俱¶
爲五侯客猛虎落䧟穽壯夫時屈厄相知在急難獨好¶
亦(一作/知)何益¶
　　　　芳樹　謝　朓¶
早翫&KR0160;池隂復影滄洲泄椅柅芳若斯葳㽔紛可結霜¶
下桂枝鋪怨與飛蓬折不厠玉盤滋誰憐終委絶¶
　　　　同前　王　融¶
相望早春日烟&KR0160;雜如霧復此佳麗人含情結芳樹綺¶
羅已自憐萱風多有趣去來徘徊者佳人不可遇¶
　　　　同前　梁武帝¶
緑樹始揺芳芳生非一葉一葉度春風芳芳自相接色¶
<pb:KR4h0034_SBCK_017-6b>¶
雜亂參差衆花紛重疊重疊不可&KR0736;&KR0736;此誰能愜¶
　　　　同前　梁元帝¶
芬芳君子樹交柯御宿園桂影含秋月桃色染春源(一/作)¶
(桂影含秋色/桃花染春源)落英逐風聚輕香帶蘂翻叢枝臨北閣灌¶
木隱南軒交讓良宜重成蹊何用言¶
　　　　同前　費　昶¶
幸被夕風吹屢得朝光照枝偃(一作/低)疑欲舞花開似含¶
笑長夜踏悠悠所思不可召行人早旋返賤妾猶年少¶
(一作年/猶少)¶
　　　　同前　沈　約¶
發蕚九&KR0160;隈開跗寒路側氤氳非一香參差多異色宿¶
<pb:KR4h0034_SBCK_017-7a>¶
㫺寒飈舉摧殘不可識霜雪交横至&KR0863;之長歎息¶
　　　　同前　丘　遲¶
芳葉已漠漠嘉實復離離發景𠊓雲屋凝暉覆&KR0160;池輕¶
蜂掇浮穎弱鳥隱深枝一朝容色茂千春長不移¶
　　　　同前　李　爽¶
芳樹千株發揺蕩三陽時氣軟來風易枝繁度鳥遲春¶
至花如錦夏近葉成帷欲寄邊城客路逺誰能持(一作/路逺)¶
(詎難/持)¶
　　　　同前　顧野王¶
上林通建章雜樹遍林芳日影桃蹊色風吹梅逕香幽¶
山桂葉落馳道桺條長折榮疑路逺用表莫相忘¶
<pb:KR4h0034_SBCK_017-7b>¶
　　　　同前　張正見¶
奇樹舒春苑流芳入綺錢合歡分四照同心彰萬年香¶
浮佳氣裏葉映彩雲前欲識揚雄賦金玉滿甘泉¶
　　　　同前　沈佺期¶
何地早芳菲宛在長門殿夭桃色若綬穠李光如練啼¶
鳥弄花疎遊蜂飲香遍歎息春風起飄零君不見¶
　　　　同前　盧照隣¶
芳樹本多奇年&KR0160;復在斯結翠成新幄開紅滿舊枝風¶
歸花歷亂曰度影參差容色朝朝落思君君不知¶
　　　　同前　徐彦伯¶
玉花珍簟上金鏤畫屏開曉月憐筝柱春風憶鏡臺筝¶
<pb:KR4h0034_SBCK_017-8a>¶
柱春風吹曉月芳樹落花朝暝歇藁砧刀頭未有時攀¶
條拭淚坐相&KR0736;¶
　　　　同前　韋應物¶
迢迢芳園樹列映清池曲&KR0863;此傷人心還如故時緑風¶
條灑餘靄露葉承新旭佳人不再攀下有往來躅¶
　　　　同前　元　稹¶
芳樹已寥落孤英尤可嘉可憐團團葉葢覆深深花遊¶
蜂競鑽刺鬬雀亦紛拏天生細碎物不愛好光&KR0160;非無¶
殱殄法念爾有生涯春雷一聲發驚鷰亦驚虵清池養¶
神蔡已復長&KR2383;蟇雨露貴平施吾其春草芽¶
　　　　同前　羅　隱¶
<pb:KR4h0034_SBCK_017-8b>¶
細蘂慢逐風暖香閑破鼻青帝固有心時時動人意去¶
年髙枝猶壓地今年低枝已憔悴吾所以見造化之權¶
變通之理春夏作頭秋冬爲尾循環反覆無竆已今生¶
長短同一軌若使威可以制力可以止秦皇不肯歛手¶
下沙丘孟賁不合低頭入蒿里伊人彊猛猶如此顧我¶
勞生何足恃但願開素袍傾緑蟻陶陶兀兀大醉於青冥¶
白晝間任他上是天下是地¶
　　　　有所思　劉　繪¶
别離安可再而我㪅重之佳人不相見朙月空在帷共¶
衘滿堂酌獨歛向隅睂中心亂如雪寧知有所&KR0736;¶
　　　　同前　王　融¶
<pb:KR4h0034_SBCK_017-9a>¶
如何有所&KR0736;而無相見時宿㫺夢顔色階庭尋履綦高¶
張㪅何已引滿終自持欲知憂能老爲視鏡中絲¶
　　　　同前　謝　眺¶
佳期期未歸望望下鳴機徘徊東陌上月出行人稀¶
　　　　同前　梁武帝¶
誰言生離久適意與君别衣上芳猶在握裏書未滅腰¶
中雙綺帶夢爲同心結常恐所&KR0736;露瑶&KR0160;未忍折¶
　　　　同前　簡文帝¶
㫺未離長信金翠奉乘輿何言人事異夙㫺故恩疎寂¶
寞錦筵静玲瓏玉殿虛掩閨泣團扇羅幌詠&KR1048;蕪¶
　　　　同前　昭朙太子¶
<pb:KR4h0034_SBCK_017-9b>¶
公子逺于隔乃在天一方望望江山阻悠悠道路長别¶
前秋葉落别後春花芳雷歎一聲響雨淚忽成行悵望¶
情無極傾心還自傷¶
　　　　同前　王　筠¶
丹墀生細草紫殿納輕隂曖曖巫山逺悠悠湘水深徒¶
歌鹿盧劒空貽玳瑁簪望君終不見屑淚且長(一作/微)吟¶
　　　　同前　&KR0067;肩吾¶
佳期竟(一作/沓)不歸春日坐芳菲拂匣看離扇開箱見别¶
衣井梧生未合宮槐巻復稀不及銜泥鷰從來相逐飛¶
　　　　同前　王僧孺¶
夜風吹熠燿朝光照㫺耶㡬銷蘼蕪葉空落蒲桃花不¶
<pb:KR4h0034_SBCK_017-10a>¶
堪長織素誰能獨浣沙光隂復何極望促反成賖知君¶
自蕩子奈妾亦倡家¶
　　　　同前　呉　均¶
薄暮有所&KR0736;終持淚煎骨春風驚我心秋露傷君髮¶
　　　　同前　沈　約¶
西征登隴𩠐東望不見家關樹抽紫葉塞草發青牙昆¶
朙當欲滿蒲萄應作花垂淚&KR0863;漢使因書寄狹邪¶
　　　　同前　費　昶¶
上林鳥欲飛長門日行(一作/將)暮所思鬱不見空想丹墀¶
歩簾動意君來雷聲似車度北方佳麗子窈窕能囘顧¶
夫君自迷惑非爲妾心妬¶
<pb:KR4h0034_SBCK_017-10b>¶
　　　　同前　陳後主¶
蕩子好蘭期畱人獨自思落花同淚臉初月似愁睂階¶
前看草&KR2037;窓中對網絲不言千里望復是三春時¶
沓沓與人期遥遥有所思山川千里間風月兩邊時相¶
待春那劇相望近偏遲當由分别久夢來還自疑¶
佳人在北燕相望渭橋邉團團落日樹耿耿曙河天愁¶
多朙月下淚盡雁行前别心不可寄唯餘琴上絃¶
　　　　同前　顧野王¶
賤妾有所思良人久征戍笳鳴塞表城(一作笳鳴/明塞表)花開¶
落芳樹白登澄月色黄龍起烟霧還聞雉子班非復長¶
征賦¶
<pb:KR4h0034_SBCK_017-11a>¶
　　　　同前　張正見¶
深閨久離别積怨轉生愁徒思裂帛雁空上望歸樓看¶
花憶塞草&KR0863;月想邊秋相思日日度淚臉年年流¶
　　　　同前　陸　系¶
别念恨城闉還思樓上人淚想離前落愁聞别後新月¶
來疑舞扇花度憶歌塵只㸔今夜裏那似隔河津¶
　　　　同前　裴讓之¶
夢中雖蹔見及覺始知非展轉不能寐徙倚獨披衣悽¶
悽曉風急晻晻月光微空空常達旦所思終不歸¶
　　　　同前　盧思道¶
長門與長信憂思竝難任洞房朙月下空庭緑草深怨¶
<pb:KR4h0034_SBCK_017-11b>¶
歌裁㓗(一作/紈)素能賦受黄金復聞隔湘水猶言限桂林¶
悽悽日已暮誰見此時心¶
　　　　同前　沈佺期¶
君子事行役再空芳嵗期美人曠延佇萬里浮雲思園¶
槿綻紅𧰟郊桑柔緑滋坐看長夏晚秋月生羅幃¶
　　　　同前　李　白¶
我思仙(一作/佳)人乃在碧海之東隅海寒多天風白波連¶
山(一作/天)倒蓬壺長鯨噴湧不可渉撫心茫茫淚如珠西¶
來青鳥東飛去願寄一書謝麻姑¶
　　　　同前　孟　郊¶
桔橰烽火晝不滅客路迢迢信難越古鎮刀攢萬片霜¶
<pb:KR4h0034_SBCK_017-12a>¶
寒江浪起千堆雪此時西去定如何空使南心逺凄切¶
　　　　同前　盧　仝¶
當時我醉美人家美人顔色嬌如花今日美人棄我去¶
青樓珠箔天之涯天涯娟娟常娥月三五二八盈又缺¶
翠睂蟬鬢生别離一望不見心斷絶心斷絶㡬千里夢¶
中醉臥巫山雲覺來淚滴湘江水湘江兩岸花木深美¶
人不見愁人心含愁㪅奏緑綺琴調髙絃絶無知音美¶
人兮美人不知爲暮雨兮爲朝雲相思一夜梅花發忽¶
到窓前疑是君¶
　　　　同前　韋應物¶
&KR1093;問江上桺青青爲誰春空逰昨日地不見昨日人繚¶
<pb:KR4h0034_SBCK_017-12b>¶
繞萬家井往來車馬塵莫道無相識要非心所親¶
　　　　同前　劉氏雲¶
朝亦有所思暮亦有所思登樓望君處藹藹浮雲飛浮¶
雲遮却陽關道向晚誰知妾懷抱玉井蒼苔春院深桐¶
花落地無人掃¶
樂府詩集巻第十七¶
　　　　　　　東呉毛晉訂正　男扆再訂¶
