# -*- mode: mandoku-view -*-
#+TITLE: 樂府詩集
#+DATE: 2015-09-23 10:32:22
#+PROPERTY: LASTPB  <md:KR4h0034_SBCK_016-1a>
#+PROPERTY: JUAN 17

¶¶
<md:KR4h0034_SBCK_017-1a>¶
<pb:KR4h0034_WYG_017-1a>
欽定四庫全書
　樂府詩集巻十七¶
　　　　　　　　　　　　宋　郭茂倩　輯
　¶　鼓吹曲辭¶
　　　漢鐃歌中¶
　　　　巫山髙　　　　　　　　虞　羲¶
南國多奇山荆巫獨靈異雲雨麗以佳陽臺千里思勿¶
言可再得特美君王意髙唐一斷絶光隂不可遲
<pb:KR4h0034_WYG_017-1b>
　　　　同前　　　　　　　　　王　融¶
想像(一作/髣髴)巫山髙簿暮陽臺曲烟雲乍舒巻猨鳥時斷¶
續(一作烟蕐乍巻/舒行芳時斷續)彼美如可期寤言紛在矚憮然坐相¶
望秋風下庭緑<md:KR4h0034_SBCK_017-1b>¶　　　　同前　　　　　　　　　劉　繪¶
髙唐與巫山參差鬱相望灼爍在雲間氛氳出霞(一作/¶雲)
上散雨収夕臺行雲巻晨障出没不易期嬋娟似(一作/¶以)
惆悵
<pb:KR4h0034_WYG_017-2a>
　　　　同前　　　　　　　　　梁元帝¶
巫山髙不竆㢠出荆門中灘聲下濺石猿鳴上逐風樹¶
雜山如畫林暗澗疑空無因謝神女一為出房櫳¶
　　　　同前　　　　　　　　　范　雲¶
巫山髙不極白日隱光暉靄靄朝雲去溟溟暮雨歸巖¶
懸獸無跡林暗鳥疑飛枕席竟誰薦相望空依依¶
　　　　同前　　　　　　　　　費　昶<md:KR4h0034_SBCK_017-2a>¶巫山光欲晚(一作/曉)陽臺色依依彼羙巖之曲寧知心是
<pb:KR4h0034_WYG_017-2b>
非朝雲觸石起暮雨潤羅衣願解千金珮請逐大王歸¶
　　　　同前　　　　　　　　　王　泰¶
迢遞巫山竦逺天新霽時樹交凉去逺草合影開遲谷¶
深流響咽峽近猿聲悲只言雲雨狀自有神仙期¶
　　　　同前　　　　　　　　　陳後主¶
巫山巫峽深峭壁聳春林風巖朝蘂落霧嶺晚猿吟雲¶
來足薦枕雨過非感琴仙姬將夜月度影自浮沉¶
　　　　同前　　　　　　　　　蕭　詮
<pb:KR4h0034_WYG_017-3a>
巫山映巫峡髙髙殊未竆猿聲不辨處雨色詎分空懸¶
崖下桂月深澗響松風别有仙雲起時向楚王宮<md:KR4h0034_SBCK_017-2b>¶　　　　同前　　　　　　　　　鄭世翼¶
巫山凌太清岧嶤類削成霏霏暮雨合靄靄朝雲生危¶
峰入鳥道深谷瀉猿聲别有幽棲客淹留攀桂情¶
　　　　同前　　　　　　　　　沈佺期¶
巫山峰十二環合影昭回俯眺琵琶峽平㸔雲雨臺古¶
槎天外倚瀑水日邊來何忽啼猿夜荆王枕席開
<pb:KR4h0034_WYG_017-3b>
神女向髙唐巫山下夕陽徘徊作行雨婉孌逐荆王電¶
影江前落雷聲峽外長霽雲無處所臺館曉蒼蒼¶
　　　　同前　　　　　　　　　盧照隣¶
巫山望不極望望下朝雰莫辨啼猿樹徒㸔神女雲驚¶
濤亂水脉驟雨暗峰文霑裳即此地况復逺思君<md:KR4h0034_SBCK_017-3a>¶　　　　同前　　　　　　　　　張循之¶
巫山高不極沓沓奇狀新暗谷疑風雨幽巖若鬼神月¶
明山峽曙潮滿二江春為問陽臺夕應知入夢人
<pb:KR4h0034_WYG_017-4a>
　　　　同前　　　　　　　　　劉方平¶
楚國巫山秀清猿日夜啼萬重春樹合十二碧峰齊峽¶
出朝雲下江來暮雨西陽臺歸路直不畏向家迷¶
　　　　同前　　　　　　　　　皇甫冉¶
巫峽見巴東迢迢半出空雲藏神女館雨到楚王宮朝¶
暮泉聲落寒暄樹色同清猿不可聴偏在九秋中¶
　　　　同前　　　　　　　　　李　端¶
巫山十二峰髙在碧虛中回合雲藏日霏微雨帶風猿<md:KR4h0034_SBCK_017-3b>¶
<pb:KR4h0034_WYG_017-4b>
聲寒過水樹色暮連空愁向髙唐望清秋見楚宮¶
　　　　同前　　　　　　　　　于　濆¶
何山無朝雲彼雲亦悠揚何山無暮雨彼雨亦蒼茫宋¶
玉恃才者憑雲構髙唐自重文賦名荒淫歸楚襄峩峩¶
十二峰永作妖鬼鄉¶
　　　　同前　　　　　　　　　孟　郊¶
巴山上峽重復重陽臺碧峭十二峰荆王獵時逢暮雨¶
夜卧髙丘夢神女輕紅流烟濕艷姿行雲飛去明星稀
<pb:KR4h0034_WYG_017-5a>
目極魂斷望不見猿啼三聲淚沾衣¶
見盡數萬里不聞三聲猿但飛蕭蕭雨中有亭亭魂千¶
載楚襄(一作/王)恨遺文宋玉言至今青冥裏雲結深閨門<md:KR4h0034_SBCK_017-4a>¶　　　　同前　　　　　　　　　李　賀¶
碧叢叢髙(一作/齊)揷天大江翻瀾神曵烟楚魂尋夢風颸¶
然(一作/䬃)曉風飛雨生苔錢瑶姬一去一千年丁香笻竹¶
啼老猿古祠近月蟾桂寒椒花墜紅濕雲間(一作/¶端)
　　　　同前　　　　　　　　　僧齊已
<pb:KR4h0034_WYG_017-5b>
巫山髙巫女妖雨為暮兮雲為朝楚王憔悴魂欲銷秋¶
猿嘷嘷日將夕紅霞紫烟凝老璧千巖萬壑花皆坼但¶
恐芳菲無正色不知今古行人行㡬人經此無秋情雲¶
深廟逺不可覔十二峰頭揷天碧¶
　　　　將進酒　　　　　　　　昭明太子¶
洛陽輕薄子長安遊俠兒宜城溢渠盌中山浮羽巵<md:KR4h0034_SBCK_017-4b>¶　　　　同前　　　　　　　　　李　白¶
君不見黄河之水天上來奔流到海不復回君不見髙
<pb:KR4h0034_WYG_017-6a>
堂明鏡悲白髪朝如青絲暮成雪人生得意湏盡歡莫¶
使金樽空對月天生我材必有用千金散盡還復來烹¶
羊宰牛且為樂㑹湏一飲三百杯岑夫子丹丘生將進¶
酒杯莫停(一作君/莫停)與君歌一曲請君為我傾耳聴鐘鼓¶
饌玉不足貴但願長醉不復醒古來聖賢(一作/賢達)皆寂寞¶
唯有飲者留其名陳王昔時宴平樂斗酒十千恣歡謔¶
主人何為言少錢徑湏沽取(一作/酒)對君酌五花馬千金¶
裘呼兒將出換羙酒與爾同銷萬古愁
<pb:KR4h0034_WYG_017-6b>
　　　　同前　　　　　　　　　元　稹<md:KR4h0034_SBCK_017-5a>¶將進酒將進酒酒中有毒酖主父言之主父傷主母母¶
為妾地父妾天仰天俯地不忍言佯為僵踣主父前主¶
父不知加妾鞭旁人知妾為主說主將淚洗鞭頭血推¶
槯主母牽下堂扶妾遣升堂上床將進酒酒中無毒令¶
主夀願主回思歸主母遣妾如此事(一作/由)主父妾為此¶
事人偶知自慙不宻方自悲主今顛倒安置妾貪天僭¶
地誰不為
<pb:KR4h0034_WYG_017-7a>
　　　　同前　　　　　　　　　李　賀¶
璢璃鍾琥珀濃小槽酒滴真珠紅烹龍炮鳳玉脂泣羅¶
屏繡幕圍香風吹龍笛擊鼉鼓皓齒歌細腰舞况是青¶
春日將暮桃花亂落如紅雨勸君終日酩酊醉酒不到<md:KR4h0034_SBCK_017-5b>¶劉伶墳上土¶
　　　　君馬黄　　　　　　　　蔡知君¶
君馬徑西極臣馬出東方足䇿浮雲影珂連明月光水¶
凍恒傷骨蹄寒為踐霜躊躇嗟伏櫪空想欲從良
<pb:KR4h0034_WYG_017-7b>
　　　　同前　　　　　　　　　張正見¶
幽并重騎射征馬正盤桓風去長嘶逺冰堅度足寒出¶
關聊變色上坂屢停鞍即今随御史非復在樓蘭¶
五色乘馬黄追風時滅沒血汗染龍花胡鞍抱秋月唯¶
騰渥洼水不飲長城窟詎待燕昭王千金市駿骨¶
　　　　同前　　　　　　　　　李　白¶
君馬黄我馬白馬色雖不同人心本無隔共作逰冶盤<md:KR4h0034_SBCK_017-6a>¶雙行洛陽陌長劒既照曜髙冠何赩赫各有千金裘俱
<pb:KR4h0034_WYG_017-8a>
為五侯客猛虎落䧟穽壯夫時屈厄相知在急難獨好¶
亦(一作/知)何益¶
　　　　芳樹　　　　　　　　　謝　朓¶
早翫蕐池隂復影滄洲泄椅柅芳若斯葳㽔紛可結霜¶
下桂枝鋪怨與飛蓬折不厠玉盤滋誰憐終委絶¶
　　　　同前　　　　　　　　　王　融¶
相望早春日烟蕐雜如霧復此佳麗人含情絶芳樹綺¶
羅已自憐萱風多有趣去來徘徊者佳人不可遇
<pb:KR4h0034_WYG_017-8b>
　　　　同前　　　　　　　　　梁武帝¶
緑樹始揺芳芳生非一葉一葉度春風芳芳自相接色<md:KR4h0034_SBCK_017-6b>¶雜亂參差衆花紛重疊重疊不可思思此誰能愜¶
　　　　同前　　　　　　　　　梁元帝¶
芬芳君子樹交柯御宿園桂影含秋月桃色染春源(一/作)
(桂¶影含秋色/桃花染春源)落英逐風聚輕香帶蘂翻叢枝臨北閣灌¶
木隱南軒交讓良宜重成蹊何用言¶
　　　　同前　　　　　　　　　費　昶
<pb:KR4h0034_WYG_017-9a>
幸被夕風吹屢得朝光照枝偃(一作/低)疑欲舞花開似含¶
笑長夜踏悠悠所思不可召行人早旋返賤妾猶年少¶
(一作年/¶猶少)
　　　　同前　　　　　　　　　沈　約¶
發蕚九蕐隈開跗寒路側氤氳非一香參差多異色宿<md:KR4h0034_SBCK_017-7a>¶昔寒飈舉摧殘不可識霜雪交横至對之長歎息¶
　　　　同前　　　　　　　　　丘　遲¶
芳葉已漠漠嘉實復離離發景傍雲屋凝暉覆蕐池輕
<pb:KR4h0034_WYG_017-9b>
蜂掇浮穎弱鳥隱深枝一朝容色茂千春長不移¶
　　　　同前　　　　　　　　　李　爽¶
芳樹千株發揺蕩三陽時氣軟來風易枝繁度鳥遲春¶
至花如錦夏近葉成帷欲寄邊城客路逺誰能持(一作/路逺)¶
(詎難/¶持)
　　　　同前　　　　　　　　　顧野王¶
上林通建章雜樹遍林芳日影桃蹊色風吹梅逕香幽¶
山桂葉落馳道栁條長折榮疑路逺用表莫相忘<md:KR4h0034_SBCK_017-7b>¶
<pb:KR4h0034_WYG_017-10a>
　　　　同前　　　　　　　　　張正見¶
奇樹舒春苑流芳入綺錢合歡分四照同心彰萬年香¶
浮佳氣裏英映彩雲前欲識揚雄賦金玉滿甘泉¶
　　　　同前　　　　　　　　　沈佺期¶
何地早芳菲宛在長門殿夭桃色若綬穠李光如練啼¶
鳥弄花疎遊蜂飲香遍歎息春風起飄零君不見¶
　　　　同前　　　　　　　　　盧照隣¶
芳樹本多奇年蕐復在斯結翠成新幄開紅滿舊枝風
<pb:KR4h0034_WYG_017-10b>
歸花歴亂日度影參差容色朝朝落思君君不知¶
　　　　同前　　　　　　　　　徐彦伯¶
玉花珍簟上金鏤畫屏開曉月憐筝柱春風憶鏡臺筝<md:KR4h0034_SBCK_017-8a>¶柱春風吹曉月芳樹落花朝暝歇藁砧刀頭未有時攀¶
條拭淚坐相思¶
　　　　同前　　　　　　　　　韋應物¶
迢迢芳園樹列映清池曲對此傷人心還如故時緑風¶
條灑餘靄露葉承新旭佳人不再攀下有往來躅
<pb:KR4h0034_WYG_017-11a>
　　　　同前　　　　　　　　　元　稹¶
芳樹已寥落孤英尤可嘉可憐團團葉葢覆深深花遊¶
蜂競鑽刺鬬雀亦紛拏天生細碎物不愛好光蕐非無¶
殱殄法念爾有生涯春雷一聲發驚鷰亦驚虵清池養¶
神蔡已復長蝦蟇雨露貴平施吾其春草芽¶
　　　　同前　　　　　　　　　羅　隱<md:KR4h0034_SBCK_017-8b>¶細蘂慢逐風暖香閑破鼻青帝固有心時時動人意去¶
年髙枝猶壓地今年低枝已憔悴吾所以見造化之權
<pb:KR4h0034_WYG_017-11b>
變通之理春夏作頭秋冬為尾循環反覆無窮已今生¶
長短同一軌若使威可以制力可以止秦皇不肯歛手¶
下沙邱孟賁不合低頭入蒿里伊人彊猛猶如此顧我¶
勞生何足恃但願開素袍傾緑蟻陶陶兀兀大醉於青
冥¶白晝間任他上是天下是地¶
　　　　有所思　　　　　　　　劉　繪¶
别離安可再而我更重之佳人不相見明月空在帷共¶
䘖滿堂酌獨斂向隅睂中心亂如雪寧知有所思
<pb:KR4h0034_WYG_017-12a>
　　　　同前　　　　　　　　　王　融<md:KR4h0034_SBCK_017-9a>¶如何有所思而無相見時宿昔夢顔色階庭尋履綦高¶
張更何已引滿終自持欲知憂能老為視鏡中絲¶
　　　　同前　　　　　　　　　謝　朓¶
佳期期未歸望望下鳴機徘徊東陌上月出行人稀¶
　　　　同前　　　　　　　　　梁文帝¶
誰言生離久適意與君别衣上芳猶在握裏書未滅腰¶
中雙綺帶夢為同心結常恐所思露瑶蕐未忍折
<pb:KR4h0034_WYG_017-12b>
　　　　同前　　　　　　　　　簡文帝¶
昔未離長信金翠奉乘輿何言人事異夙昔故恩疎寂¶
寞錦筵静玲瓏玉殿虛掩閨泣團扇羅幌詠蘼蕪¶
　　　　同前　　　　　　　　　昭明太子<md:KR4h0034_SBCK_017-9b>¶公子逺于隔乃在天一方望望江山阻悠悠道路長别¶
前秋葉落别後春花芳雷歎一聲響雨淚忽成行悵望¶
情無極傾心還自傷¶
　　　　同前　　　　　　　　　王　筠
<pb:KR4h0034_WYG_017-13a>
丹墀生細草紫殿納輕隂曖曖巫山逺悠悠湘水深徒¶
歌鹿盧劒空貽玳瑁簪望君終不見屑淚且長(一作/微)吟¶
　　　　同前　　　　　　　　　庾肩吾¶
佳期竟(一作/沓)不歸春日坐芳菲拂匣㸔離扇開箱見别¶
衣井梧生未合宮槐巻復稀不及銜泥鷰從來相逐飛¶
　　　　同前　　　　　　　　　王僧孺¶
夜風吹熠燿朝光照昔耶㡬銷蘼蕪葉空落蒲桃花不<md:KR4h0034_SBCK_017-10a>¶堪長織素誰能獨浣沙光隂復何極望促反成賖知君
<pb:KR4h0034_WYG_017-13b>
自蕩子奈妾亦倡家¶
　　　　同前　　　　　　　　　呉　均¶
薄暮有所思終持淚煎骨春風驚我心秋露傷君髮¶
　　　　同前　　　　　　　　　沈　約¶
西征登隴首東望不見家關樹抽紫葉塞草發青牙昆¶
明當欲滿蒲萄應作花垂淚對漢使因書寄狹邪¶
　　　　同前　　　　　　　　　費　昶¶
上林鳥欲飛長門日行(一作/將)暮所思鬱不見空想丹墀
<pb:KR4h0034_WYG_017-14a>
歩簾動意君來雷聲似車度北方佳麗子窈窕能回顧¶
夫君自迷惑非為妾心妬<md:KR4h0034_SBCK_017-10b>¶　　　　同前　　　　　　　　　陳後主¶
蕩子好蘭期留人獨自思落花同淚臉初月似愁睂階¶
前㸔草蔓忩中對網絲不言千里望復是三春時¶
沓沓與人期遥遥有所思山川千里間風月兩邊時相¶
待春那劇相望近偏遲當由分别久夢來還自疑¶
佳人在北燕相望渭橋邉團團落日樹耿耿曙河天愁
<pb:KR4h0034_WYG_017-14b>
多眀月下淚盡雁行前别心不可寄唯餘琴上絃¶
　　　　同前　　　　　　　　　顧野王¶
賤妾有所思良人久征戍笳鳴塞表城(一作笳鳴/明塞表)花開¶
落芳樹白登澄月色黄龍起烟霧還聞雉子斑非復長¶
征賦<md:KR4h0034_SBCK_017-11a>¶　　　　同前　　　　　　　　　張正見¶
深閨久離别積怨轉生愁徒思裂帛雁空上望歸樓㸔¶
花憶塞草對月想邊秋相思日日度淚臉年年流
<pb:KR4h0034_WYG_017-15a>
　　　　同前　　　　　　　　　陸　系¶
别念恨城闉還思樓上人淚想離前落愁聞别後新月¶
來疑舞扇花度憶歌塵只㸔今夜裏那似隔河津¶
　　　　同前　　　　　　　　　裴讓之¶
夢中雖蹔見及覺始知非展轉不能寐徙倚獨披衣悽¶
悽曉風急晻晻月光微空空常達旦所思終不歸¶
　　　　同前　　　　　　　　　盧思道¶
長門與長信憂思並難任洞房明月下空庭緑草深怨<md:KR4h0034_SBCK_017-11b>¶
<pb:KR4h0034_WYG_017-15b>
歌裁㓗(一作/紈)素能賦受黄金復聞隔湘水猶言限桂林¶
悽悽日已暮誰見此時心¶
　　　　同前　　　　　　　　　沈佺期¶
君子事行役再空芳嵗期美人曠延佇萬里浮雲思園¶
槿綻紅艷郊桑柔緑滋坐㸔長夏晚秋月生羅幃¶
　　　　同前　　　　　　　　　李　白¶
我思仙(一作/佳)人乃在碧海之東隅海寒多天風白波連¶
山(一作/天)倒蓬壺長鯨噴湧不可渉撫心茫茫淚如珠西
<pb:KR4h0034_WYG_017-16a>
來青鳥東飛去願寄一書謝麻姑¶
　　　　同前　　　　　　　　　孟　郊¶
桔橰烽火晝不滅客路迢迢信難越古鎮刀攢萬片霜<md:KR4h0034_SBCK_017-12a>¶寒江浪起千堆雪此時西去定如何空使南心逺凄切¶
　　　　同前　　　　　　　　　盧　仝¶
當時我醉羙人家羙人顔色嬌如花今日美人棄我去¶
青樓珠箔天之涯天涯涓涓長娥月三五二八盈又缺¶
翠睂蟬鬢生别離一望不見心斷絶心斷絶㡬千里夢
<pb:KR4h0034_WYG_017-16b>
中醉臥巫山雲覺來淚滴湘江水湘江兩岸花木深羙¶
人不見愁人心含愁更奏緑綺琴調髙絃絶無知音美¶
人兮美人不知為暮雨兮為朝雲相思一夜梅花發忽¶
到忩前疑是君¶
　　　　同前　　　　　　　　　韋應物¶
借問江上柳青青為誰春空逰昨日地不見昨日人繚<md:KR4h0034_SBCK_017-12b>¶繞萬家井往來車馬塵莫道無相識要非心所親¶
　　　　同前　　　　　　　　　劉氏雲
<pb:KR4h0034_WYG_017-17a>
朝亦有所思暮亦有所思登樓望君處藹藹浮雲飛浮¶
雲遮却陽關道向晚誰知妾懷抱玉井蒼苔春院深桐¶
花落地無人掃¶
　
　
　
　
　
<pb:KR4h0034_WYG_017-17b>
　
　
　
　
　
　
　
　樂府詩集巻十七
