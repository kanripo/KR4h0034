# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:54.338739
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB04n0332-025樂府詩集-卷第二十五.
<pb:KR4h0034_SBCK_025-1a>¶
樂府詩集巻第二十五¶
　　　　　　　太原　郭茂倩　編次¶
　　横吹曲辭¶
　　　梁&KR0540;角横吹曲¶
　　　　　古今樂録曰梁&KR0540;角横吹曲有企喻瑯琊¶
　　　　　王鉅鹿公主紫驑馬黄淡&KR0736;地驅樂雀勞¶
　　　　　利慕容垂隴頭流水等歌三十六曲二十¶
　　　　　五曲有歌有聲十一曲有歌是時樂府胡¶
　　　　　吹舊曲有大白浄皇太子小白浄皇太子¶
　　　　　雍臺㩉臺胡遵利　女淳于王捉搦東平¶
　　　　　劉生單廸歷魯爽半和企喻比敦胡度來¶
<pb:KR4h0034_SBCK_025-1b>¶
　　　　　十四曲三曲有歌十一曲亾又有隔谷地¶
　　　　　驅樂紫騮馬折楊桺幽州馬客吟慕客家¶
　　　　　自魯企由谷隴頭魏髙陽王樂人等歌二¶
　　　　　十七曲合前三曲凡三十曲總六十六曲¶
　　　　　江淹横吹賦云奏白臺之二曲起關山之¶
　　　　　一引採菱謝而自罷緑水慙而不進則白¶
　　　　　登關山又是三曲按歌辭有木蘭一曲不¶
　　　　　知起於何代也¶
　　　　企喻歌辭(四曲)¶
　　　　　古今樂録曰企喻歌四曲或云後又有二¶
　　　　　句頭毛墮落魄飛揚百草頭最後男兒可¶
<pb:KR4h0034_SBCK_025-2a>¶
　　　　　憐蟲一曲是苻融詩本云深山解谷口把¶
　　　　　骨無人收接企喻本北歌唐書樂志曰北¶
　　　　　狄樂其可知者鮮卑吐谷渾部落稽三國¶
　　　　　皆馬上樂也後魏樂府始有北歌即所謂¶
　　　　　眞人代歌是也大都時命掖庭宫女晨夕¶
　　　　　職之周隋世與西凉樂雜奏今存者五十¶
　　　　　三章其名可解者六章慕容可汗吐谷渾¶
　　　　　部落稽鉅鹿公主白浄皇太子企喻也其¶
　　　　　不可解者咸多可汗之辭北虜之俗呼主¶
　　　　　為可汗吐谷渾又慕容别種知此歌是燕¶
　　　　　魏之際鮮卑歌也其詞虜音竟不可曉梁¶
<pb:KR4h0034_SBCK_025-2b>¶
　　　　　胡吹又有大白浄皇太子小白浄皇太子¶
　　　　　企喻等曲隋&KR0540;吹有白浄皇太子曲與北¶
　　　　　歌校之其音皆異又有半和企喻北敦葢¶
　　　　　曲之變也¶
男兒欲作徤結伴不須多鷂子經天飛羣雀兩向波¶
放馬大澤中草好馬著臕牌子鐵裲襠&KR3127;鉾鸐尾條¶
前行看後行齊著鐵裲襠前頭看後頭齊著鐵&KR3127;鉾¶
男兒可憐蟲出門懷死憂尸䘮狹谷中白骨無人收¶
　　　　　　右四曲曲四解¶
　　　　琅琊王歌辭¶
　　　　　古今樂録曰琅琊王歌八曲或云隂凉下¶
<pb:KR4h0034_SBCK_025-3a>¶
　　　　　又有二句云盛冬十一月就女覓凍漿最¶
　　　　　後云誰能騎此馬唯有廣平公按晉書載¶
　　　　　記廣平公姚弼興之子泓之弟也¶
新買五尺刀懸著中梁柱一日三摩娑劇於十五女¶
琅琊復琅琊琅琊大道王陽春二三月單衫繡裲襠¶
東山看西水水流盤石間公死姥更嫁孤兒甚可憐¶
琅琊復琅琊琅琊大道王鹿鳴&KR0736;長草愁人&KR0736;故鄉¶
長安十二門光門最妍雅渭水從壟來浮遊渭橋下¶
琅琊復琅琊女郎大道王孟陽三四月移鋪逐隂凉¶
客行依主人願得主人彊猛虎依深山願得松栢長¶
懀馬髙纒鬃遥知身是龍誰能騎此馬唯有廣平公¶
<pb:KR4h0034_SBCK_025-3b>¶
　　　　　　右四曲曲四解¶
　　　　鉅鹿公主歌辭¶
　　　　　唐書樂志曰梁有鉅鹿公主歌似是姚萇¶
　　　　　時歌其詞華音與北歌不同¶
官家出遊雷大&KR0540;細乘犢車開後戸¶
車前女子年十五手彈琵琶玉節舞¶
鉅鹿公主殷照女皇帝陛下萬㡬主¶
　　　　　　右三曲曲四解¶
　　　　紫騮馬歌辭¶
　　　　　古今樂録曰十五從軍征以下是古詩¶
燒火燒野田野鴨飛上天童男娶寡婦壯女笑殺人¶
<pb:KR4h0034_SBCK_025-4a>¶
髙髙山頭樹風吹葉落去一去數千里何當還故處¶
十五從軍征八十始得歸道逢鄉里人家中有阿誰¶
遥看是君家松栢冢纍纍&KR0567;從狗竇入雉從梁上飛¶
中庭生旅榖井上生旅葵舂榖持作飰採葵持作羮¶
羮飰一時熟不知飴阿誰出門東向看淚落沾我衣¶
　　　　　　右六曲曲四解¶
　　　　黄淡&KR0736;歌辭¶
　　　　　古今樂録曰&KR0736;音相&KR0736;之&KR0736;按李延年造¶
　　　　　横吹曲二十八解有黄覃子不知與此同¶
　　　　　否¶
歸歸黄淡&KR0736;逐郎還去來歸歸黄淡百逐郎何處索¶
<pb:KR4h0034_SBCK_025-4b>¶
心中不能言復作車輪旋與郎相知時但恐&KR0342;人聞¶
江外何鬱拂龍洲廣州出(去/一作)象牙作帆檣緑絲作幃繂¶
緑絲何葳&KR0331;逐郎歸去來¶
　　　　　　右四曲曲四解¶
　　　　地驅歌樂辭¶
　　　　　古今樂録曰側側力力以下八句是今歌¶
　　　　　有此曲最後云不可與力或云各自努力¶
青青黄黄雀石穨唐槌殺野牛押殺野羊¶
驅羊入谷自羊在前老女不嫁蹋地喚天¶
側側力力念君無極枕郎左臂隨郎轉側¶
摩捋郎鬚看郎顔色郎不念女不可與力¶
<pb:KR4h0034_SBCK_025-5a>¶
　　　　　　右四曲曲四解¶
　　　　雀勞利歌辭¶
雨雪霏霏雀勞利長觜飽滿短觜飢¶
　　　　　　右一曲曲四解¶
　　　　慕容垂歌辭¶
　　　　　晉書載記曰慕容本名&KR0409;尋以䜟記乃去¶
　　　　　夬以垂為名慕容雋僭號封垂為呉王徙¶
　　　　　鎮信都太元八年自稱燕王¶
慕容攀&KR0633;視呉軍無邊岸我身分自當枉殺&KR0633;外漢¶
慕容愁憤憤燒香作佛㑹願作&KR0633;裏燕髙飛出&KR0633;外¶
慕容出&KR0633;望呉軍無邊岸咄我臣諸佐此事可惋歎¶
<pb:KR4h0034_SBCK_025-5b>¶
　　　　　　右三曲曲四解¶
　　　　隴頭流水歌辭¶
　　　　　古今樂録曰樂府有此歌曲解多於此¶
隴頭流水流離西下念吾一身飄曠野¶
西上隴阪羊腸九回山髙谷深不覺脚酸¶
手攀弱枝足踰弱泥¶
　　　　　　右三曲曲四解¶
　　　　隔谷歌¶
　　　　　古今樂録曰前云無辭樂工有辭如此¶
兄在城中弟在外弓無弦箭無栝食糧乏盡若為活救¶
我來救我來¶
<pb:KR4h0034_SBCK_025-6a>¶
<pb:KR4h0034_SBCK_025-7a>¶
　　　　　　右一曲¶
　　　　紫騮馬歌¶
　　　　　古今樂録曰與前曲不同¶
獨柯不成樹獨樹不成林念郎錦裲襠恒長不忘心¶
　　　　　　右一曲¶
　　　　捉搦歌¶
粟榖難舂付石臼弊衣難護付巧婦男兒千凶飽人手¶
老女不嫁只生口¶
誰家女子能行歩反著裌禪後裙露天生男女共一處¶
願得兩箇成翁嫗¶
蕐隂山頭百丈井下有流水徹骨冷可憐女子能照影¶
<pb:KR4h0034_SBCK_025-7b>¶
不見其餘見斜領¶
黄桑柘屐蒲子履中央有系兩頭繫小時憐母大憐婿¶
何不早嫁論家計¶
　　　　　　右四曲¶
　　　　折楊桺歌辭¶
上馬不捉鞭反折楊桺枝蹀座吹長笛愁殺行客兒¶
腹中愁不樂願作郎馬鞭出入擐郎臂蹀座郎膝邊¶
放馬兩泉澤㤀不著連羈擔鞍逐馬走何得見馬騎¶
遥看孟津河楊桺鬱婆娑我是虜家兒不解漢兒歌¶
徤兒須快馬快馬須徤兒䟤跋黄塵下然後别雄雌¶
　　　　　　右五曲曲四¶
<pb:KR4h0034_SBCK_025-8a>¶
　　　　幽州馬客吟歌辭¶
懀(快/一作)馬常苦瘦勦兒常苦貧黄禾起羸馬有錢始作¶
人¶
熒熒帳中燭燭滅不久停盛時不作樂春花不重生¶
南山自言髙只與北山齊女兒自言好故入郎君懷¶
郎著紫袴褶女著彩裌裙男女共燕遊黄花生後園¶
黄花鬱金色緑蛇衘珠丹辭謝牀上女還我十指環¶
　　　　　　右五曲曲四解¶
　　　　折楊桺枝歌¶
上馬不捉鞭反抝楊桺枝馬吹長笛愁殺行客兒¶
門前一株棗嵗嵗不知老阿婆不嫁女那得孫兒抱¶
<pb:KR4h0034_SBCK_025-8b>¶
敕敕何力力女子臨窻織不聞機杼聲只聞女歎息¶
問女何所&KR0736;問女何所憶阿婆許嫁女今年無消息¶
　　　　　　右四曲曲四解¶
　　　　慕容家自魯企由谷歌¶
郎在十重樓女在九重閣郎非黄鷂子那得雲中雀¶
　　　　　　右一曲四解¶
　　　　隴頭歌辭¶
隴頭流水流離山下念吾一身飄然曠野¶
朝發欣城慕㝛隴頭寒不能語舌巻入喉¶
隴頭流水鳴聲幽咽遥望(看/一作)秦川心肝斷絶¶
　　　　　　右三曲曲四解¶
<pb:KR4h0034_SBCK_025-9a>¶
　　　　高陽樂人歌¶
　　　　　古今樂録曰魏高陽王樂人所作也又有¶
　　　　　白鼻騧葢出扵此¶
可憐白鼻騧相將入酒家無錢但共飲畫地作交賖¶
何處䑜觴來兩頰色如火自有桃花容莫言人勸我¶
　　　　　　右二曲曲四解¶
　　　梁&KR0540;角横吹曲¶
　　　　雍臺　梁武帝¶
日落登雍臺佳人殊未來綺窻蓮花掩網户琉璃開䒠¶
茸臨紫桂蔓延交青苔月沒光隂盡望子獨悠哉¶
　　　　同前　呉　均¶
<pb:KR4h0034_SBCK_025-9b>¶
雍臺十二樓樓樓鬱相望隴回(西/一作)飛狐口白日盡無光¶
　　　　雍臺歌　温庭筠¶
太子池南樓百尺八窻新樹疎簾隔黄金鋪首畫鈎陳¶
羽葆亭童拂交㦸盤紆欄楯臨髙臺帳殿臨流鸞扇開¶
皁雁聲鳴細波起暎花鹵薄龍飛回¶
　　　　捉搦歌　張　祜¶
門上關&KR0633;上棘窻中女子聲喞喞洛陽大道徒自直女¶
子心在婆舍側嗚嗚籠鳥觸四隅養男男娶婦養女女¶
嫁夫阿婆六十翁七十不知女子長日泣從他嫁去無¶
悒悒¶
　　　　隔谷歌　古　辭¶
<pb:KR4h0034_SBCK_025-10a>¶
兄為俘虜受困辱骨露力疲食不足弟為官吏馬食粟¶
何惜錢刀來我贖¶
　　　　幽州胡馬客歌　李　白¶
幽州胡馬客緑眼虎皮冠咲拂兩&KR0215;箭萬人不可干彎¶
弓若轉月白雁落雲端&KR0031;&KR0031;掉鞭行遊獵向樓蘭出門¶
不顧後報國死何難天驕五單于狼戾好凶殘牛馬&KR0652;¶
北海割鮮若虎飡雖居燕支山不道朔雪寒婦女馬上¶
咲顔如赬玉盤飜入射鳥獸花月醉雕鞍旄頭四光芒¶
争戰若蜂攢白刃灑赤血流沙為之丹名將古誰是疲¶
兵良可歎何時天狼滅父子得閒安(安閒/一作)¶
　　　　白鼻騧　温子昇¶
<pb:KR4h0034_SBCK_025-10b>¶
少年多好事攬轡向西都相逢狹斜路駐馬詣當壚¶
　　　　同前　李　白¶
銀鞍白鼻騧緑池障泥錦細雨春風花落時(細雨落花/一作春風)¶
(時)揮鞭且(直/一作)就胡姬飲¶
　　　　同前　張　祜¶
為底胡姬酒長來白鼻騧摘蓮抛水上郎意在浮花¶
　　　　木蘭詩二首　古辭¶
　　　　　古今樂録曰木蘭不知名浙江西道觀察¶
　　　　　使兼御史中丞韋元甫續附入¶
喞喞復喞喞(何喞喞/一作促織)木蘭當户織不聞機杼聲唯聞¶
女歎息問女何所思問女何所憶女亦無所思女亦無¶
<pb:KR4h0034_SBCK_025-11a>¶
所憶昨夜見軍帖可汗大㸃兵軍書十二巻巻巻有爺¶
名阿爺無大兒木蘭無長兄願為市鞍馬從此替爺征¶
東市買駿馬西市買鞍韉南市買轡頭北市買長鞭旦¶
(朝/一作)辭爺孃去暮㝛黄河邊不聞爺孃喚女聲但聞黄¶
河流水鳴濺濺旦辭黄河去暮至(㝛/一作)黑山頭不聞爺¶
孃喚女聲但聞燕山胡騎鳴啾啾萬里赴戎機關山度¶
若飛朔氣傳金柝寒光照鐵衣將軍百戰死壯士十年¶
歸歸來見天子天子坐朙堂䇿勲十二轉賞賜(賜物/一作)百¶
千彊可汗問所欲木蘭不用尚書郎(賞不願尚書郎/一作欲與木蘭)願¶
馳千里足(願借明駝千里足/段成式酉陽雜俎云)送兒還故鄉爺孃聞女¶
來出郭相扶將阿姊聞妹來當户理紅妝小弟聞姊來¶
<pb:KR4h0034_SBCK_025-11b>¶
磨刀霍霍向猪羊開我東閣門坐我西間牀脱我戰時¶
袍著我舊時裳當窻理雲鬢挂(對/一作)鏡帖花黄出門看¶
火伴火伴皆(始/一作)驚忙同行十二年不知木蘭是女郎¶
雄&KR0567;脚撲朔雌&KR0567;眼迷離&KR0031;(兩/一作)&KR0567;傍地走安能辨我¶
是雄雌¶
木蘭抱杼嗟借問復為誰欲聞所慽慽感激彊其顔老¶
父隸兵籍氣力日衰耗豈足萬里行有子復尚少胡沙¶
沒馬足朔風裂人膚老父舊羸病何以彊自扶木蘭代¶
父去秣馬備戎行易却紈綺裳洗却鈆粉妝馳馬赴軍¶
幕慷慨攜干將朝屯雪山下暮㝛青海&KR0342;夜襲燕支虜¶
更攜于闐羌將軍得勝歸士卒還故鄉父母見木蘭喜¶
<pb:KR4h0034_SBCK_025-12a>¶
極成悲傷木蘭能承父母顔却卸巾鞲理絲簧㫺爲烈¶
士雄今復嬌子容親戚持酒賀父母始知生女與男同¶
門前舊軍都十年共崎嶇本結兄弟交死戰誓不渝今¶
也見木蘭言聲雖是顔貎殊驚愕不敢前歎重徒嘻吁¶
世有臣子心能如木蘭節忠孝兩不渝千古之名焉可¶
滅¶
　　　　横吹曲　江　總¶
簫聲鳳臺曲洞吹龍鍾管鏜鎝漁陽摻怨抑胡笳斷¶
樂府詩集巻第二十五(終)東吳毛晉訂正¶
