# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:55.492724
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 51
#+PROPERTY: FILE SB04n0332-051樂府詩集-卷第五十一.
<pb:KR4h0034_SBCK_051-1a>¶
樂府詩集巻第五十一¶
　　　　　　　太原　郭茂倩　編次¶
　　清商曲辭¶
　　　江南弄下¶
　　　　採菱歌七首　鮑　照¶
騖舲馳桂浦息棹偃椒潭簫弄澄湘北菱歌清漢南(作/一)¶
(歌菱清漢南/弄&KR0076;瀟湘北)¶
弭㮄搴蕙荑停唱納薰若含傷拾泉花縈念採雲蕚¶
暌闊逢暄新悽怨值妍&KR0160;秋心殊不那(不可蕩/一作秋心)春思¶
亂如麻¶
要豔&KR0031;嶼裏望美兩洲間裊裊風出浦沉沉日向山¶
<pb:KR4h0034_SBCK_051-1b>¶
&KR0547;噎越嶂深箭迅楚江急空抱琴心悲徒望弦開泣¶
緘歎凌珠淵收慨上金堤春芳行歇落是人方未齊¶
思今懷近憶望古懐遠識懷古復懷今長懷無終極¶
　　　　採菱曲　梁簡文帝¶
菱花落復含桑女罷新蠶桂棹浮星艇徘徊蓮葉南¶
　　　　同前　陸　罩¶
參差雜荇枝田田競荷密轉葉任香風舒花影流日戲¶
鳥波中蕩游魚菱下出不與文王嗜羞持比萍實¶
　　　　同前　費　昶¶
妾家五湖口采菱五湖側玉面不關妝&KR0031;眉本翠色日¶
斜天欲&KR0448;風生浪未息宛在水中央空作兩相憶¶
<pb:KR4h0034_SBCK_051-2a>¶
　　　　同前　江　淹¶
秋日心容與涉水望碧蓮紫菱亦可采試以緩愁年參¶
差萬葉下泛漾百流前髙彩隘通壑香氣麗廣川歌出¶
櫂女曲舞入江南弦乗黿非逐俗駕鯉乃懐仙衆美信¶
如此無恨在淸泉¶
　　　　同前二首　江　洪¶
風生緑葉聚波動紫莖開含花復含實正待佳人來¶
白日和淸風輕雲雜髙樹忽然當此時採菱復相遇¶
　　　　同前　徐　勉¶
相攜及嘉月採菱渡北渚微風吹櫂歌日&KR0448;相容與釆¶
釆不能歸望望方延佇倘逢遺佩人預以心相許¶
<pb:KR4h0034_SBCK_051-2b>¶
　　　　同前　儲光羲¶
濁水菱葉肥淸水菱葉鮮義不游濁水志士多苦言潮¶
没具區藪潦深雲夢田朝隨北風去&KR0448;逐南風還浦口¶
多漁家相與邀我船飯稻以終日羮蓴將永年方冬水¶
物竆又欲休山樊盡室相隨從所貴無憂患¶
　　　　採菱行　劉禹錫¶
白馬湖平秋日光紫菱如錦綵鸞(鴛/一作)翔盪舟遊女滿¶
中央採菱不顧馬上郎争多逐勝紛相向時轉蘭橈破¶
輕浪長鬟弱袂動參差&KR0107;影釧文浮蕩漾笑語哇咬顧¶
晚暉蓼花緑岸扣舷歸歸來共到市橋步野蔓繋船萍¶
滿衣家家竹樓臨廣陌下有連檣多估客攜觴薦芰夜¶
<pb:KR4h0034_SBCK_051-3a>¶
經過醉踏大堤相應歌屈平祠下沅江水月照寒波白¶
&KR0547;起一曲南音此地聞長安北望三千里¶
　　　　陽春歌　吳邁遠¶
百里望咸陽知是帝京域緑樹揺雲光春城起風色佳¶
人愛&KR0160;景流靡園塘側妍姿豔月映羅衣飄蟬翼宋玉¶
歌陽春巴人長歎息雅鄭不同賞那令君愴惻生重受¶
惠輕私自憐何極¶
　　　　同前　呉　均¶
紫苔初泛水連緜浮且没若欲歌陽春先歌靑樓月¶
　　　　同前　檀　約¶
青春獻初歳白雲映彫梁蘭萌猶自短桺葉未能長巳¶
<pb:KR4h0034_SBCK_051-3b>¶
見紅花發復聞緑草香乗此試遊衍誰知心獨傷¶
　　　　同前　顧野王¶
春草正芳菲重樓啓曙扉銀鞍俠客至柘彈婉童歸池¶
前竹葉滿井上桃花飛薊門寒未歇爲斷流黄機¶
　　　　同前　桺顧言¶
春鳥一囀有千聲春花一叢千種名旅人無語坐簷楹¶
思鄉懷土志難平唯當文共酒暫與興相迎¶
　　　　同前　李　白¶
長安白日照春空緑楊結&KR0547;桑裊風披香殿前花始紅¶
流芳發色繡户中繡戸中相經過飛鷰皇后輕身舞紫¶
宫夫人絶世歌聖君三萬六千日歲歲年年奈樂何¶
<pb:KR4h0034_SBCK_051-4a>¶
　　　　陽春曲¶
芣苡生前逕含桃落小園春心自揺蕩百舌㪅多言¶
　　　　同前　溫庭筠¶
雲母空窗曉&KR0547;薄香昬龍氣凝輝閣霏霏霧雨杏花天¶
簾外春威著羅幕曲欄伏檻金麒麟沙苑芳郊連翠茵¶
廐馬何能齒芳草路人不敢隨流塵¶
　　　　同前　莊南傑¶
紫錦紅囊香滿風金鸞玊軾揺丁冬沙鷗白羽翦晴碧¶
野桃紅豔燒春空芳草緜延鏁平地壠蝶&KR0031;&KR0031;舞幽翠¶
鳳叫龍吟白日長落花聲底仙娥醉¶
　　　　同前　僧貫休¶
<pb:KR4h0034_SBCK_051-4b>¶
爲口莫學阮嗣宗不言是非非至公爲手須似朱雲輩¶
折檻英風至今在男兒結髮事君親須斆前賢多慷&KR0099;¶
歴數雍熙房與杜魏公姚公宋開府盡向天上仙宫閑¶
處坐何不却辭上帝下下土忍見蒼生苦苦苦¶
　　　　朝雲引　郎大家宋氏¶
巴西巫峽指巴東朝雲觸石上朝空巫山巫峽高何已¶
行雨行雲一時起一時起三春&KR0448;若言來且就陽臺路¶
　　　上雲樂　梁武帝¶
　　　　　古今樂録曰上雲樂七曲梁武帝製以代¶
　　　　　西曲一曰鳯臺曲二曰桐柏曲三曰方丈¶
　　　　　曲四曰方諸曲五曰玉&KR0027;曲六曰金丹曲¶
<pb:KR4h0034_SBCK_051-5a>¶
　　　　　七曰金陵曲按上雲樂又有老胡文康辭¶
　　　　　周捨作或云范雲隋書樂志曰梁三朝第¶
　　　　　四十四設寺子導安息孔雀鳯凰文鹿胡¶
　　　　　舞登連上雲樂歌舞伎¶
　　　　鳯臺曲¶
　　　　　古今樂録曰鳯臺曲和云上雲真樂萬春¶
鳯臺上兩悠悠雲之際神光朝天極&KR0160;葢遏延州羽衣¶
昱耀春吹去復畱¶
　　　　桐柏曲¶
　　　　　古今樂録曰桐柏曲和云可憐真人遊¶
桐柏真昇帝賓戲伊谷遊洛濱參差列鳯筦容與起梁¶
<pb:KR4h0034_SBCK_051-5b>¶
塵望不可至徘徊謝時人¶
　　　　方丈曲¶
方丈上崚層雲挹八玉御三雲金書發幽㑹碧簡吐玄¶
門至道虚凝冥然共所遵¶
　　　　方諸曲¶
　　　　　古今樂録曰方諸曲三洲韻和云方諸上¶
　　　　　可憐歡樂長相思¶
方諸上上雲人業守仁摐金集瑶池步光禮玊晨霞葢¶
容長肅淸虚伍列眞¶
　　　　玉&KR0027;曲¶
　　　　　古今樂録曰玊&KR0027;曲和云可憐遊戲來¶
<pb:KR4h0034_SBCK_051-6a>¶
玉&KR0027;山真長仙九光耀五雲生交帶要分影大華冠晨¶
纓耇(壽/一作)如玄羅出入遊太淸¶
　　　　金丹曲¶
　　　　　古今樂録曰金丹曲和云金丹㑹可憐乗¶
　　　　　白雲¶
紫霜耀綘雪飛追以還轉復飛九真道方微千年不傳¶
一傳裔雲衣¶
　　　　金陵曲¶
勾曲仙長樂遊洞天巡㑹迹六門揖玉板登金門鳯泉¶
&KR0326;肆鷺羽降尋雲鷺羽一流芳芬鬱氛氲¶
　　　　　　右七曲¶
<pb:KR4h0034_SBCK_051-6b>¶
　　　上雲樂¶
　　　　上雲樂　周　捨¶
西方老胡厥名文康遨遊六合傲誕三皇西觀濛汜東¶
戲扶桑南汎大䝉之海北至無通之鄉㫺與若士爲犮¶
共弄彭祖扶牀往年蹔到崑崙復值瑶池舉觴周帝迎¶
以上席王母贈以玉漿故乃壽如南山志若金剛靑眼¶
&KR1049;&KR1049;白髪長長蛾睂臨髭髙鼻垂口非直能俳又善飲¶
酒簫管鳴前門徒從後濟濟翼翼各有分部鳯凰是老¶
胡家雞師子是老胡家狗階下撥亂反正再朗三光澤¶
與雨施化與風翔覘雲候吕志遊大梁重駟修路始届¶
帝鄉伏拜金闕仰瞻玉堂從者小子羅列成行悉知廉¶
<pb:KR4h0034_SBCK_051-7a>¶
節皆識義方歌管愔愔鏗&KR0540;鏘鏘響震鈞天聲若鵷皇¶
前却中規矩進退得宫商舉技無不佳胡舞最所長老¶
胡寄篋中復有竒樂章齎持數萬里願以奉聖皇乃欲¶
次第說老耄多所&KR0111;但願明陛下壽千萬嵗歡樂未渠¶
央¶
　　　　同前　李　白¶
金天之西白日所没康老胡雛生彼月窟巉巖容儀戍¶
削風骨碧玉炅炅&KR0031;目瞳黄金拳拳兩鬢紅&KR0160;葢垂下¶
睫嵩岳臨上脣不覩譎詭貌豈知造化神大道是文康¶
之嚴父元氣乃文康之老親撫頂弄盤古推車轉天輪¶
云見日月初生時鑄冶火精與水銀陽烏未出谷顧免¶
<pb:KR4h0034_SBCK_051-7b>¶
半藏身女媧戲黄土團作愚下人&KR0652;在六合間濛濛若¶
沙塵生死了不盡誰朙此胡是仙真西海栽若木東溟¶
植扶桑别來幾多時枝葉萬里長中國有七聖半路頽¶
鴻荒陛下應運起龍飛入咸陽赤睂立盆子白水興漢¶
光叱咤四海動洪濤爲簸揚舉足蹋紫微天關自開張¶
老胡感至德東來進仙倡五色師子九苞鳯凰是老胡¶
雞犬鳴舞飛帝鄉淋灕颯沓進退成行能胡歌獻漢酒¶
跪&KR0031;膝竝兩肘&KR0652;花指天舉素手拜龍顔獻聖壽北斗¶
戾南山摧天子九九八十一萬嵗長傾萬嵗(年/一作)杯¶
　　　　同前　李　賀¶
飛香走紅滿天春花龍盤盤上紫雲三千宫女列金屋¶
<pb:KR4h0034_SBCK_051-8a>¶
(列金屋/一作綵女)五十弦瑟海上聞大江碎碎銀沙路嬴女機¶
中斷&KR0547;素斷&KR0547;素縫舞衣八月一日君前舞¶
　　　　鳯臺曲　王無競¶
鳯臺何逶迤嬴女管參差一旦綵雲至身去無還期遺¶
曲此臺上世人多學吹一吹一落淚至今憐玉姿¶
　　　　同前　李　白¶
嘗聞秦帝女傳得鳯凰聲是日逢仙子當時别有情人¶
吹彩簫去天&KR1093;緑雲迎曲(心/一作)在身不返空餘弄玊名¶
　　　　鳯凰曲　李　白¶
嬴女吹玉簫吟弄天上春靑鸞不獨去㪅有攜手人影¶
滅彩雲斷遺聲落西秦¶
<pb:KR4h0034_SBCK_051-8b>¶
　　　　簫史曲　鮑　照¶
簫史愛少年嬴女&KR0532;童顔火粒願排棄霞好忽登攀龍¶
飛逸天路鳯起出秦關身去長不返簫聲時往還¶
　　　　同前　張　融¶
引響猶天外吟聲似地中戴□噪落景龍歕清霄風¶
　　　　同前　江　總¶
弄玉秦家女簫史仙處童來時&KR0567;月照去後鳯樓空密¶
笑開還斂浮聲咽㪅通相期紅粉色飛向紫&KR0547;中¶
　　　　方諸曲　謝　燮¶
望仙室仰雲光繩河裏扇月&KR0342;井公能六著玉女善投¶
壺瓊醴和金液還將天地俱¶
<pb:KR4h0034_SBCK_051-9a>¶
　　　梁雅歌¶
　　　　　古今樂録曰梁有雅歌五曲一曰應王受¶
　　　　　圗曲二曰臣道曲三曰積惡篇四曰積善¶
　　　　　篇五曰宴酒篇三朝樂第十五奏之¶
　　　　應王受圖曲¶
應王受圖荷天革命樂曰功成禮云治定恩弘庇臣念¶
昭率性廼眷三才以宣八政愧無則哲臨淵自鏡或戒¶
面從永隆福慶¶
　　　　臣道曲¶
孝義相化禮讓為風當官無&KR0442;嗣民必公謙謙君子謇¶
謇匪躬諒而不訐和而不同誡之誡之去驕思冲弘兹¶
<pb:KR4h0034_SBCK_051-9b>¶
大雅是曰至忠¶
　　　　積惡篇¶
積惡在人猶酖處腹酖成形亾惡積身覆殷辛再離溫¶
舒五族責必及嗣財豈潤屋斯川旣往逝命不復鏡兹¶
餘殃幸脩多福¶
　　　　積善篇¶
惟德是輔皇天無親抱獄歸舜捨財去邠豚魚懷信行¶
葦畱仁先世有作餘慶方因鳴玉承家錫珪于民連城¶
非重積善為珍¶
　　　　宴酒篇¶
記稱成禮詩詠飽徳卜晝有典厭夜不忒彞酒作民樂¶
<pb:KR4h0034_SBCK_051-10a>¶
飲虧則腐腹遺喪濡首亾國誓彼六馬去兹三惑占言¶
孔昭以求溫克¶
　　　梁雅歌¶
　　　　君道曲　李　白¶
　　　　　唐李白曰梁之雅歌有五篇今作一章按¶
　　　　　梁雅歌無君道曲疑應王受圗曲是也¶
大君若天覆廣運無不至軒后爪牙常先太山稽如心¶
之使臂小白鴻翼於夷吾劉葛魚水本無二土扶可成¶
牆積德爲厚地¶
樂府詩集巻第五十一¶
<pb:KR4h0034_SBCK_051-10b>¶
　　　　　　　東吳毛晉訂正　男扆再訂¶
