# -*- mode: mandoku-view -*-
#+TITLE: 樂府詩集
#+DATE: 2015-09-23 10:32:22
#+PROPERTY: LASTPB  <md:KR4h0034_SBCK_071-1a>
#+PROPERTY: JUAN 73

<md:KR4h0034_SBCK_072-9b>¶
<md:KR4h0034_SBCK_073-1a>¶
<pb:KR4h0034_WYG_073-1a>
欽定四庫全書
　樂府詩集巻七十三¶
　　　　　　　　　　　　宋　郭茂倩　輯¶
　　雜曲歌辭¶
　　　　把梁妻　　　　　　　　吳邁逺¶
　　　　　崔豹古今注曰杞梁妻者杞殖妻妹朝日¶
　　　　　之所作也殖戰死妻曰上則無父中則無¶
　　　　　夫下則無子人生之苦至矣乃抗聲長哭
<pb:KR4h0034_WYG_073-1b>
　　　　　杞都城感之而頽遂投水而死其妹悲姊¶
　　　　　之貞乃作歌名曰杞梁妻焉梁殖之字也¶
　　　　　列女傳曰齊莊公襲莒殖戰而死其妻無¶
　　　　　所歸乃就其夫之尸於城下而哭十日而<md:KR4h0034_SBCK_073-1b>¶　　　　　城為之崩既塟遂赴淄水而死琴操曰杞¶
　　　　　梁妻嘆齊杞梁殞其妻之所作也¶
燈竭從初眀蘭凋猶早薫扼腕非一代千載炳遺文貞¶
夫淪莒役杜弔結齊君驚心眩白日長洲崩秋雲精微
<pb:KR4h0034_WYG_073-2a>
貫穹旻髙城為隤墳行人既迷徑飛鳥亦失羣壯哉金¶
石軀出門形影分一隨塵壤消聲譽誰共論¶
　　　　同前　　　　　　　　　僧貫休¶
秦之無道兮四海枯築長城兮遮北胡築人築土一萬¶
里杞梁貞婦啼嗚嗚上無父兮中無夫下無子兮孤復¶
孤一號城崩塞色苦再號杞梁骨出土疲魂饑魄相逐¶
歸陌上少年莫相非<md:KR4h0034_SBCK_073-2a>¶　　　　董嬌饒　　　　　　　　宋子侯
<pb:KR4h0034_WYG_073-2b>
洛陽城東路桃李生路傍花花自相對葉葉自相當春¶
風東北起花葉正低昂不知誰家子提籠行採桑纎手¶
折其枝花落何飃颺請謝彼姝子何為見損傷髙秋八¶
九月白露變為霜終年㑹飄墮安得久馨香秋時自零¶
落春月復芬芳何時盛年去懽愛永相忘吾欲竟此曲¶
此曲愁人腸歸來酌美酒挾瑟上髙堂¶
　　　　焦仲卿妻　　　　　　　古　詞¶
　　　　　焦仲卿妻不知誰氏之所作也其序曰漢
<pb:KR4h0034_WYG_073-3a>
　　　　　末建安中廬江府小吏焦仲卿妻劉氏為¶
　　　　　仲卿母所遣自誓不嫁其家逼之乃沒水<md:KR4h0034_SBCK_073-2b>¶　　　　　而死仲卿聞之亦自縊於庭樹時人傷之¶
　　　　　而為此辭也¶
孔雀東南飛五里一徘徊十三能織素十四學裁衣十¶
五彈箜篌十六誦詩書十七為君婦心中常苦悲君既¶
為府吏守節情不移雞鳴入機織夜夜不得息三日斷¶
五匹大人故嫌遲非為織作遲君家婦難為妾不堪驅
<pb:KR4h0034_WYG_073-3b>
使徒留無所施便可白公姥及時相遣歸府吏得聞之¶
堂上啓阿母兒已薄祿相幸復得此婦結髪同枕席黄¶
泉共為友共事二三年始爾未為久女行無偏斜何意¶
致不厚阿母謂府吏何乃太區區此婦無禮節舉動自¶
專由吾意久懐忿汝豈得自由東家有賢女自名秦羅<md:KR4h0034_SBCK_073-3a>¶敷可憐體無比阿母為汝求便可速遣之遣去慎莫畱¶
府吏長跪告伏惟啓阿母今若遣此婦終老不復取阿¶
母得聞之搥牀便大怒小子無所畏何敢助婦語吾已
<pb:KR4h0034_WYG_073-4a>
失恩義㑹不相從許府吏黙無聲再拜還入户舉言謂¶
新婦哽咽不能語我自不驅卿逼廹有阿母卿但暫還¶
家吾今且報府不久當歸還還必相迎取以此下心意¶
慎勿違吾語新婦謂府吏勿復重紛紜往昔初陽嵗謝¶
家来貴門奉事循公姥進止敢自專晝夜勤作息伶俜¶
縈苦辛謂言無罪過供養卒大恩仍更被驅遣何言復¶
來還妾有繡腰襦葳㽔自生光紅羅複斗帳四角垂香¶
囊箱簾六七十綠碧青絲繩物物各自異種種在其中<md:KR4h0034_SBCK_073-3b>¶
<pb:KR4h0034_WYG_073-4b>
人賤物亦鄙不足迎後人畱待作遣施於今無㑹因時¶
時為安慰久久莫相忘雞鳴外欲曙新婦起嚴妝著我¶
繡裌裙事事四五通足下躡絲履頭上玳瑁光腰著流¶
紈素耳著明月璫指如削葱根口如含朱丹纎纎作細¶
步精妙世無雙上堂謝阿母母聽去不止昔作女兒時¶
生小出野里本自無教訓兼愧貴家子受母錢帛多不¶
堪母驅使今日還家去念母勞家裏郤與小姑別淚落¶
連珠子新婦初来時小姑如我長勤心養公姥好自相
<pb:KR4h0034_WYG_073-5a>
扶將初七及下九嬉戲莫相忘出門登車去涕落百餘¶
行府吏馬在前新婦車在後隱隠何甸甸俱㑹大道口¶
下馬入車中低頭其耳語誓不相隔鄉且暫還家去吾<md:KR4h0034_SBCK_073-4a>¶今且赴府不久當還歸誓天不相負新婦謂府吏感君¶
區區懐君既若見錄不久望君來君當作磐石妾當作¶
蒲葦蒲葦紉如絲磐石無轉移我有親父兄性行暴如¶
雷恐不任我意逆以煎我懐舉手長勞勞二情同依依¶
入門上家堂進退無顏儀阿母大拊掌不圖子自歸十
<pb:KR4h0034_WYG_073-5b>
三教汝織十四能裁衣十五彈箜篌十六知禮儀十七¶
遣汝嫁謂言無誓違汝今無罪過不迎而自歸蘭芝慙¶
阿母兒實無罪過阿母大悲摧還家十餘日縣令遣媒¶
來云有第三郎窈窕世無雙年始十八九便言多令才¶
阿母謂阿女汝可去應之阿女銜淚答蘭芝初還時府¶
吏見丁寧結誓不别離今日違情義恐此事非竒自可<md:KR4h0034_SBCK_073-4b>¶斷來信徐徐更謂之阿母白媒人貧賤有此女始適還¶
家門不堪吏人婦豈合令郎君幸可廣問訊不得便相
<pb:KR4h0034_WYG_073-6a>
許媒人去數日尋遣丞請還誰有蘭家女承籍有宦官¶
云有第五郎嬌逸未有婚遣丞為媒人主簿通語言直¶
説太守家有此令郎君既欲結大義故遣来貴門阿母¶
謝媒人女子先有誓老姥豈敢言阿兄得聞之悵然心¶
中煩舉言謂阿妹作計何不量先嫁得府吏後嫁得郎¶
君否㤗如天地足以榮汝身不嫁義即體其住欲何云¶
蘭芝仰頭答理實如兄言謝家事夫壻中道還兄門處¶
分適兄意那得自任專雖與府吏要渠㑹永無緣登即
<pb:KR4h0034_WYG_073-6b>
相許和便可作婚姻媒人下牀去諾諾復爾爾還部白<md:KR4h0034_SBCK_073-5a>¶府君下官奉使命言談大有緣府君得聞之心中大歡¶
喜視厯復開書便利此月内六合正相應良吉三十日¶
今已二十七卿可去成婚交語速裝束絡繹如浮雲青¶
雀白鵠舫四角龍子幡婀娜隨風轉金車玉作輪躑躅¶
青驄馬流蘇金鏤鞍齎錢三百萬皆用青絲穿雜綵三¶
百匹交廣市鮭珍從人四五百鬱鬱登郡門阿母謂阿¶
女適得府君書眀日來迎汝何不作衣裳莫令事不舉
<pb:KR4h0034_WYG_073-7a>
阿女黙無聲手巾掩口啼淚落便如㵼移我璢璃榻出¶
置前牕下左手持刀尺右手執綾羅朝成繡裌裙晚成¶
單羅衫晻晻日欲暝愁思出門啼府吏聞此變因求假¶
暫歸未至二三里摧藏馬悲哀新婦識馬聲躡履相逢<md:KR4h0034_SBCK_073-5b>¶迎悵然遥相望知是故人來舉手拍馬鞍嗟嘆使心傷¶
自君别我後人事不可量果不如先願又非君所詳我¶
有親父母逼廹兼弟兄以我應他人君還何所望府吏¶
謂新婦賀卿得髙遷磐石方可厚可以卒千年蒲葦一
<pb:KR4h0034_WYG_073-7b>
時紉便作旦夕間卿當日勝貴吾獨向黄泉新婦謂府¶
吏何意出此言同是被逼廹君爾妾亦然黄泉不相見¶
勿違今日言執手分道去各各還家門生人作死別恨¶
恨那可論念與世間辭千萬不復全府吏還家去上堂¶
拜阿母今日大風寒寒風摧樹木嚴霜結庭蘭兒今日¶
冥冥令母在後單故作不良計勿復怨鬼神命如南山¶
石四體康且直阿母得聞之零淚應聲落汝是大家子<md:KR4h0034_SBCK_073-6a>¶仕宦於臺閣慎勿為婦死貴賤情何薄東家有賢女
<pb:KR4h0034_WYG_073-8a>
窈窕豔城郭阿母為汝求便復在旦夕府吏再拜還長¶
嘆空房中作計乃爾立轉頭向户裏漸見愁煎迫其日¶
牛馬嘶新婦入青廬菴菴黄昬後寂寂人定初我命絶¶
今日魂去尸長留攬裙脱絲履舉身赴清池府吏聞此¶
事心知長别離徘徊庭樹下自掛東南枝兩家求合葬¶
合葬蕐山傍東西植松栢左右種梧桐枝枝相覆葢葉¶
葉相交通中有雙飛鳥自名為鴛鴦仰頭相向鳴夜夜¶
達五更行人駐足聴寡婦赴傍徨多謝後世人戒之慎
<pb:KR4h0034_WYG_073-8b>
勿㤀¶
　　　　盧女曲　　　　　　　　崔　顥<md:KR4h0034_SBCK_073-6b>¶　　　　　樂府解題曰盧女者魏武帝時宫人也故¶
　　　　　將軍隂升之姊七嵗入漢宫善鼓琴至眀¶
　　　　　帝崩後出嫁為尹更生妻梁簡文帝妾薄¶
　　　　　命曰盧姬嫁日晚非復少年時蓋傷其嫁¶
　　　　　遲也¶
二月春来半宫中日漸長柳垂金屋暖花覆玉樓香拂
<pb:KR4h0034_WYG_073-9a>
匣先臨鏡調笙更炙簧還將盧女曲夜夜奉君王¶
　　　　盧姬篇　　　　　　　　崔　顥¶
盧姬小小魏王家綠鬢紅脣桃李花魏王綺樓十二重¶
水精簾箔繡芙蓉白玉闌干金作柱樓上朝朝學歌舞¶
前堂後堂羅袖人南窻北牕花發春翠幌朱簾鬭絃管<md:KR4h0034_SBCK_073-7a>¶一奏一彈雲欲斷君王日晚下朝歸鳴環珮玉生光輝¶
人生今日得驕貴誰道盧姬身細微¶
　　　　邯鄲才人嫁為厮養卒婦　謝　朓
<pb:KR4h0034_WYG_073-9b>
生平宫閤裏出入侍丹墀開笥方羅縠窺鏡比蛾睂初¶
別意未解去久日生悲顦顇不自識嬌羞餘故姿夢中¶
忽髣髴猶言承讌私¶
　　　　同前　　　　　　　　　李　白¶
妾本叢臺女揚蛾入丹闕自倚顔如花寧知有凋歇一¶
辭玉階下去若朝雲沒每憶邯鄲城深宫夢秋月君王¶
不可見惆悵至眀發¶
　　　　楊白花<md:KR4h0034_SBCK_073-7b>¶
<pb:KR4h0034_WYG_073-10a>
　　　　　梁書曰楊華武都仇池人也少有勇力容¶
　　　　　貌雄偉魏胡太后逼通之華懼及禍乃率¶
　　　　　其部曲来降胡太后追思之不能已為作¶
　　　　　楊白華歌辭使宫人晝夜連臂蹋足歌之¶
　　　　　聲甚悽惋故南史曰楊華本名白花奔梁¶
　　　　　後名華魏名將楊大眼之子也¶
陽春二三月楊栁齊作花春風一夜入閨闥楊花飄蕩¶
落南家含情出户脚無力拾得楊花淚沾臆秋去春還
<pb:KR4h0034_WYG_073-10b>
雙燕子願銜楊花入窠裏¶
　　　　同前　　　　　　　　　柳宗元¶
楊白花風吹度江水坐令宫樹無顔色揺蕩春光千萬<md:KR4h0034_SBCK_073-8a>¶里茫茫曉日下長秋哀歌未斷城鵶起¶
　　　　茱萸女　　　　　　　　梁簡文帝¶
茱萸生狭邪結子復銜花遇逢纎手摘濫得映鉛華雜¶
與鬟簪揷偶逐&KR0066;鈿斜東西争贈玉縱横來問家不無¶
夫壻馬空駐使君車
<pb:KR4h0034_WYG_073-11a>
　　　　同前　　　　　　　　　萬　楚¶
山隂栁家女九日採茱萸復得東隣伴雙為陌上姝挿¶
花向髙髻結子置長裾作性恒遲緩非闗姹丈夫平眀¶
折林樹日入反城隅俠客邀羅袖行人挑短書蛾眉自¶
有主年少莫踟蹰¶
　　　　舞媚娘二首　　　　　　陳後主<md:KR4h0034_SBCK_073-8b>¶　　　　　樂苑曰舞媚娘大舞媚娘並羽調曲也唐¶
　　　　　書曰髙宗永徽末天下歌舞媚娘未㡬立
<pb:KR4h0034_WYG_073-11b>
　　　　　武氏為皇后按陳後主已有此歌則永徽¶
　　　　　所歌盖舊曲云¶
樓上多嬌豔當牕併三五争弄遊春陌相邀開繡户轉¶
態結紅裙含嬌拾翠羽畱賔乍拂弦託意時移柱¶
淇水變新臺春罏當夏開玉面含羞出金鞍排夜(一作/¶暗)
來春日多(一作/好)風光尋觀向(一作/戲)市傍轉身移佩響牽¶
袖起衣香¶
　　　　同前　　　　　　　　　庾　信
<pb:KR4h0034_WYG_073-12a>
朝来戸前照鏡含笑盈盈自看睂心濃黛直㸃額角輕<md:KR4h0034_SBCK_073-9a>¶黄細安秪疑落花謾去復道春風不還少年唯有懽樂¶
飲酒那得畱殘¶
　　　　于闐採花¶
山川雖異所草木尚同春亦如溱洧地自有採花人¶
　　　　同前　　　　　　　　　李　白¶
于闐採花人自言花相似眀妃一朝西入胡胡中美女¶
多羞死乃知漢地多名姝胡中無花可方比丹青能令
<pb:KR4h0034_WYG_073-12b>
醜者妍無鹽翻在深宫裏自古妬蛾睂胡沙埋皓齒¶
　　　　秦王巻衣　　　　　　　吳　均¶
　　　　　樂府解題曰秦王巻衣言咸陽春景及宫¶
　　　　　闕之美秦王巻衣以贈所歡也唐李白有<md:KR4h0034_SBCK_073-9b>¶　　　　　秦女巻衣¶
咸陽春草芳秦帝巻衣裳玉檢茱萸匣金泥蘇合香初¶
芳薰複帳餘輝耀玉牀當須晏朝罷持此贈龍(一作/華)陽¶
　　　　秦女巻衣　　　　　　　李　白
<pb:KR4h0034_WYG_073-13a>
天子居未央妾侍(一作/來)巻衣裳顧無紫宫寵敢拂黄金¶
牀水至亦不去熊来尚可當微身奉(一作/捧)日月飄若螢¶
火光願君採葑菲無以下體妨¶
　　　　愛妾換馬　　　　　　　梁簡文帝¶
　　　　　樂府解題曰愛妾換馬舊説淮南王所作¶
　　　　　疑淮南王即劉安也古辭今不傳¶
功名幸多種何事苦生離誰言似白玉定是媿青驪必<md:KR4h0034_SBCK_073-10a>¶取匣中釧廻作飾金羇真成恨不已願得路傍兒
<pb:KR4h0034_WYG_073-13b>
　　　　同前　　　　　　　　　劉孝威¶
驄馬出樓蘭一歩九盤桓小史贖金絡良工送玉鞍龍¶
驂來甚易烏孫去實難麟膠妾猶有請為急弦彈¶
　　　　同前　　　　　　　　　庾肩吾¶
渥水出騰駒湘川實應圖来從西北道去逐東南隅琴¶
聲悲玉匣山路泣蘼蕪似鹿將含笑千金㑹不俱¶
　　　　同前　　　　　　　　　僧法宣¶
朱鬛飾金鑣紅妝束素腰似雲来躞蹀如雪去飄颻桃
<pb:KR4h0034_WYG_073-14a>
花含淺汗桺葉帶餘嬌騁先將獨立雙絶不俱摽¶
　　　　同前　　　　　　　　　張　祜<md:KR4h0034_SBCK_073-10b>¶一面妖桃千里蹄嬌姿駿骨價應齊乍牽玉勒辭金棧¶
催整花鈿出繡閨去日豈無沾袂泣歸時還有頓銜嘶¶
嬋娟躞蹀春風裏揮手揺鞭楊栁堤¶
綺閤香銷華廏空忍將行雨換追風休憐栁葉雙睂翠¶
郤愛桃花兩耳紅侍宴永辭春色裏趂朝休立漏聲中¶
恩勞未盡情先盡暗泣嘶風兩意同
<pb:KR4h0034_WYG_073-14b>
　
　
　
　
　
　
　
　樂府詩集巻七十三
