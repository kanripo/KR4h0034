# -*- mode: mandoku-view; -*-
#+TITLE: 樂府詩集
#+DATE: 2015-09-11 22:11:55.447278
#+PROPERTY: ID KR4h0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 50
#+PROPERTY: FILE SB04n0332-050樂府詩集-卷第五十.
<pb:KR4h0034_SBCK_050-1a>¶
樂府詩集巻第五十¶
　　　　　　　太原　郭茂倩　編次¶
　　清商曲辭¶
　　　江南弄七首　梁武帝¶
　　　　　古今樂錄曰梁天監十一年冬武帝改西¶
　　　　　曲製江南上雲樂十四曲江南弄七曲一¶
　　　　　曰江南弄二曰龍笛曲三曰採蓮曲四曰¶
　　　　　鳳笛曲五曰採菱曲六曰遊女曲七曰朝¶
　　　　　雲曲又沈約作四曲一曰趙瑟曲二曰秦¶
　　　　　筝曲三曰陽春曲四曰朝雲曲亦謂之江¶
　　　　　南弄云¶
<pb:KR4h0034_SBCK_050-1b>¶
　　　　江南弄¶
　　　　　古今樂錄曰江南弄三洲韻和云陽春路¶
　　　　　娉婷出綺羅¶
衆花雜色滿上林舒芳耀綠垂輕隂連手躞蹀舞春心¶
舞春心臨歲&KR0254;中人望獨踟蹰¶
　　　　龍笛曲¶
　　　　　古今樂錄曰龍笛曲和云江南音一唱直¶
　　　　　千金馬融長笛賦曰近世&KR0031;笛從羌起羌¶
　　　　　人伐竹未及已龍鳴水中不見已截竹吹¶
　　　　　之聲相似然則龍笛曲葢因聲如龍鳴而¶
　　　　　名曲¶
<pb:KR4h0034_SBCK_050-2a>¶
美人綿眇在雲堂雕金鏤竹眠玊牀婉愛寥亮繞紅梁¶
繞紅梁流月臺駐狂風鬱徘徊¶
　　　　採蓮曲¶
　　　　　古今樂錄曰採蓮曲和云採蓮渚窈窕舞¶
　　　　　佳人¶
遊戲五湖採蓮歸發花田葉芳襲衣爲君儂歌世所希¶
世所希有如玉江南弄採蓮曲¶
　　　　鳳笙曲¶
　　　　　古今樂錄曰鳳笙曲和云弦吹席長袖善¶
　　　　　畱客¶
綠耀尅碧彫琯笙朱脣玉指學鳳鳴流連參差飛且停¶
<pb:KR4h0034_SBCK_050-2b>¶
飛且停在鳳樓弄嬌響間淸謳¶
　　　　採菱曲¶
　　　　　古今樂錄曰採菱曲和云菱歌女解佩戲¶
　　　　　江陽¶
江南稚女珠腕繩金翠搖首紅顔興桂棹容與歌采菱¶
歌采菱心未怡翳羅袖望所思¶
　　　　遊女曲¶
　　　　　古今樂錄曰遊女曲和云當年少歌舞承¶
　　　　　酒笑¶
氛氲蘭麝體芳滑容色玉耀睂如月珠佩婐&KR1773;戲金闕¶
戲金闕遊紫庭舞飛閣歌長生¶
<pb:KR4h0034_SBCK_050-3a>¶
　　　　朝雲曲¶
　　　　　古今樂錄曰朝雲曲和云徙倚折耀&KR0160;宋¶
　　　　　玊高唐賦序曰楚襄王與宋玊遊雲夢之¶
　　　　　臺望高唐之觀獨有雲氣變化無窮王問¶
　　　　　玉曰此何氣也玉曰所謂朝雲也王曰何¶
　　　　　謂朝雲也玊曰㫺者先王嘗遊高唐怠而¶
　　　　　晝寢夢見一婦人曰妾巫山之女也爲高¶
　　　　　唐之客聞君遊高唐願薦枕席王因幸之¶
　　　　　去而辭曰妾在巫山之陽高丘之阻旦爲¶
　　　　　朝雲&KR0448;爲行雨朝朝&KR0448;&KR0448;陽臺之下旦朝¶
　　　　　視之如言故爲立廟號曰朝雲酈道元水¶
<pb:KR4h0034_SBCK_050-3b>¶
　　　　　經注曰巫山者帝女居焉宋玊謂帝之季¶
　　　　　女名曰瑤姬未行而亾封于巫山之臺精¶
　　　　　魂爲草實謂靈芝所謂巫山之女高唐之¶
　　　　　姬也朝雲曲葢取於此¶
張樂陽臺歌上謁如寢如興芳晻曖容光旣豔復還没¶
復還没望不來巫山髙心徘徊¶
　　　　　　右七曲¶
　　　江南弄三首　梁昭明太子¶
　　　　江南曲¶
　　　　　和云陽春路時使佳人度¶
枝中水上春併歸長楊掃地桃花飛清風吹入光照衣¶
<pb:KR4h0034_SBCK_050-4a>¶
光照衣景將夕擲黄金畱上客¶
　　　　龍笛曲¶
　　　　　和云江南弄真能下翔鳳¶
金門玉堂臨水居一嚬一咲千萬餘遊子去還願莫疎¶
願莫疎意何極&KR0031;鴛鴦兩相憶¶
　　　　採蓮曲¶
　　　　　和云採蓮歸淥水好沾衣¶
桂檝蘭橈浮碧水江花玊面兩相似蓮疎藕折香風起¶
香風起白日低採蓮曲使君迷¶
　　　江南弄四首　沈　約¶
　　　　趙瑟曲¶
<pb:KR4h0034_SBCK_050-4b>¶
邯鄲奇弄出文梓縈&KR0076;急調切流徴玄鶴徘徊白雲起¶
白雲起鬱披香離復合曲未央¶
　　　　秦筝曲¶
羅袖飄纚拂雕桐促柱高張&KR0652;輕宫迎歌度舞遏歸風¶
遏歸風止流月壽萬春歡無歇¶
　　　　陽春曲¶
　　　　　劉向新序宋玉對楚威王問曰客有歌於¶
　　　　　郢中者其始曰下里巴人國中屬而和者¶
　　　　　千人其爲陽陵採薇國中屬而和者數百¶
　　　　　人其爲陽春白雪國中屬而和者數十人¶
　　　　　而已也引商刻&KR0641;雜以流徴國中屬而和¶
<pb:KR4h0034_SBCK_050-5a>¶
　　　　　者不過數人是以其曲彌髙其和彌寡然¶
　　　　　則陽春所從來亦遠矣樂府解題曰陽春¶
　　　　　傷也(時也/一作傷)¶
楊桺垂地鷰差池緘情忍思落容儀弦傷曲怨心自知¶
心自知人不見動羅裙拂珠殿¶
　　　　朝雲曲¶
陽臺氤氲多異色巫山髙髙上無極雲來雲去長不息¶
長不息夢來遊極萬世度千秋¶
　　　江南弄¶
　　　　江南弄　王　勃¶
江南弄巫山連楚夢行雨行雲幾相送瑤軒金谷上春¶
<pb:KR4h0034_SBCK_050-5b>¶
時玉童仙女無見期紫露香烟眇難託淸風朙月遙相¶
思遙相思草徒綠爲聽&KR0031;飛鳳凰曲¶
　　　　同前　李　賀¶
江中綠霧起凉波天上疊巘紅嵯峨水風浦雲生老竹¶
渚暝蒲汎如一幅鱸魚千頭酒百斛酒中倒卧南山綠¶
吳歈越吟未終曲江上團團帖寒玉¶
　　　　採蓮曲二首　梁簡文帝¶
晚日照空磯採蓮承晚暉風起湖難度蓮多摘未稀棹¶
動芙蓉落舩移白鷺飛荷絲&KR0342;繞腕菱&KR0641;遠牽衣¶
常聞蕖可愛採擷欲爲裙葉滑不畱綖心&KR0713;無假薫千¶
春誰與樂唯有妾隨君¶
<pb:KR4h0034_SBCK_050-6a>¶
　　　　同前　梁元帝¶
碧玉小家女來嫁江南王蓮花亂臉色荷葉雜衣香因¶
持薦君子願襲芙蓉裳¶
　　　　同前　劉孝威¶
金槳木蘭船戲採江南蓮蓮香隔浦渡荷葉滿江鮮房¶
垂易入手柄曲自臨盤露花時溼釧風莖乍拂鈿¶
　　　　同前　朱　超¶
豔色前後發緩檝去來遲看妝礙荷影洗手畏菱滋摘¶
除蓮上葉拕出藕中絲湖裏人無限何日滿船時¶
　　　　同前　沈君攸¶
平川映曉霞蓮舟泛浪&KR0160;衣香隨岸遠荷影向流斜度¶
<pb:KR4h0034_SBCK_050-6b>¶
手牽長柄轉檝避疎花還船不畏滿歸路詎嫌賒¶
　　　　同前二首　吳　均¶
江南當夏淸桂檝逐流縈初疑京兆劒復似漢冠名荷¶
香帶風遠蓮影向根生葉巻珠難澑花舒紅易傾日&KR0448;¶
鳧舟滿歸來渡錦城¶
錦帶雜花鈿羅衣垂綠川問子今何去出採江南蓮遼¶
西三千里欲寄無因縁願君早旋返及此荷花鮮¶
　　　　同前　陳後主¶
相催暗中起妝前日已光隨宜巧注口薄落㸃花黄風¶
住疑衫密船小畏裾長波文&KR0652;動檝茭花拂度航低荷¶
亂翠影採袖新蓮香歸時㑹被喚且試入蘭芳¶
<pb:KR4h0034_SBCK_050-7a>¶
　　　　同前　盧思道¶
曲浦戲妖姬輕盈不自持擎荷愛圓水折藕弄長絲珮¶
動裙風入妝銷粉汗滋菱歌惜不唱須待暝歸時¶
　　　　同前　殷英童¶
蕩舟無數伴解䌫自相催汗粉無庸拭風裾隨意開棹¶
移浮荇亂船進倚荷來藕結牽作縷蓮葉捧成杯(作結/絲一)¶
　　　　同前　崔國輔¶
玊漵花紅發金塘水碧流相逢畏相失竝著採蓮舟¶
　　　　同前　徐彦伯¶
妾家越水邊搖艇入江&KR0547;旣覓同心侶復採同心蓮折¶
藕絲能脆開花葉正圎春歌弄朙月歸棹落花前¶
<pb:KR4h0034_SBCK_050-7b>¶
　　　　同前　李　白¶
若耶溪&KR0342;採蓮女咲隔荷花共人語日照新妝水底朙¶
風飄香袖空中舉岸上誰家遊冶郎三三五五映垂楊¶
紫驑嘶入落花去見此踟蹰空斷腸¶
　　　　同前　賀知章¶
稽山罷霧鬱嵯峨鏡水無風也自波莫言春度芳菲盡¶
别有中流採芰荷¶
　　　　同前三首　王昌齡¶
吳姬越豔楚王妃争弄蓮舟水溼衣來時浦口花迎入¶
採罷江頭月送歸¶
荷葉羅裙一色裁芙蓉向臉兩邊開亂入池中看不見¶
<pb:KR4h0034_SBCK_050-8a>¶
聞歌始覺有人來¶
越女作桂舟還將桂爲檝湖上水&KR0261;漫淸江初可涉摘¶
取芙蓉花莫摘芙蓉葉將歸問夫壻顔色何如妾¶
　　　　同前二首　戎　昱¶
雖聴採蓮曲詎識採蓮心漾檝愛花遠囘船愁浪深&KR0547;¶
生極浦色日落半江隂同侶憐波静看妝墮玊簪¶
涔陽女兒花滿頭毿毿同泛木蘭舟春風日&KR0448;南湖裏¶
争唱菱歌不肯休¶
　　　　同前　儲光羲¶
淺渚荷花繁深塘菱葉疏獨往方自得恥邀淇上姝廣¶
江無術阡大澤(羅/一作)絶方隅浪中海童語流下鮫人居¶
<pb:KR4h0034_SBCK_050-8b>¶
春雁時隱舟新荷復滿湖釆釆乗日&KR0448;不思賢與愚¶
　　　　同前二首　鮑　溶¶
弄舟朅來南塘水荷葉映身摘蓮子暑衣淸浄鴛鴦喜¶
作浪舞花驚不起殷勤護惜纎纎指水菱初熟多新刺¶
採蓮朅來水無風蓮潭如鏡松如龍夏衫短袖交斜紅¶
豔歌笑鬬新芙蓉戲魚住聽蓮花東¶
　　　　同前　張　籍¶
秋江岸邊蓮子多採蓮女兒凭船歌青房圓實齊戢戢¶
争前競折蕩漾波試索綠莖不尋藕斷處絲多刺傷手¶
白練束腰袖半巻不挿玉&KR0107;妝梳淺船中未滿度前洲¶
&KR1093;問誰家家住遠歸時共待&KR0448;潮上自弄芙蓉還蕩槳¶
<pb:KR4h0034_SBCK_050-9a>¶
　　　　同前　白居易¶
菱葉縈波荷颭風荷花深處小船通逢郎欲語低頭笑¶
碧玊搔頭落水中¶
　　　　同前　僧齊巳¶
越溪女越江蓮齊菡蓞&KR0031;嬋娟嬉遊何處採摘且同船¶
浩發容與淸波生漪漣時逢島嶼泊幾共鴛鴦眠襟袖¶
旣盈溢馨香亦相傳薄&KR0448;歸去來苧羅生碧&KR0547;¶
　　　　採蓮歸　王　勃¶
採蓮歸綠水芙蓉衣秋風起浪鳬雁飛桂棹蘭橈下長¶
浦羅裙玊腕搖輕櫓葉嶼花潭極望平江謳越吹相思¶
苦相思苦佳期不可駐塞外征夫猶未還江南採蓮今¶
<pb:KR4h0034_SBCK_050-9b>¶
已&KR0448;今已&KR0448;摘蓮花今渠那必盡倡家官道城南把桑¶
葉何如江上採蓮花蓮花復蓮花花葉何重疊葉翠本¶
羞睂花紅彊如頰佳人不兹期悵望别離時牽花憐共¶
蔕折藕愛連絲故情何處所新物徒&KR0160;滋不惜南津交¶
佩解還羞北海雁書遲採蓮歌有節採蓮夜未歇正逢¶
浩蕩江上風又值徘徊江上月蓮浦夜相逢吳姬越女¶
何丰茸共問寒江千里外征客關山㪅幾重¶
　　　　採蓮女　閻朝隱¶
採蓮女採蓮舟春日春江碧水流蓮衣承玉釧蓮刺罥¶
銀鉤薄&KR0448;斂容歌一曲氛氲香氣滿汀洲¶
　　　　湖邊採蓮婦　李　白¶
<pb:KR4h0034_SBCK_050-10a>¶
小姑織白紵未解將人語大嫂採芙蓉溪湖千萬重長¶
兄行不在莫使外人逢願學秋胡婦真心比古松¶
　　　　張静婉採蓮曲　溫庭筠¶
　　　　　梁書曰羊偘性豪侈善音律姬妾列侍竆¶
　　　　　極奢侈有舞人張静婉容色絶世腰圍一¶
　　　　　尺六寸時人咸推能掌上舞偘嘗自造採¶
　　　　　蓮棹歌兩曲甚有新致樂府謂之張静婉¶
　　　　　採蓮曲其後所傳頗失故意¶
蘭膏墜髮紅玉春燕&KR0107;拖頸抛盤雲城西(邊/一作)楊桺向¶
嬌晚門前溝水波潾潾麒麟公子朝天客珮馬璫璫度¶
春陌掌中無力舞衣輕翦斷鮫綃破春碧抱月飄&KR0547;一¶
<pb:KR4h0034_SBCK_050-10b>¶
只腰麝臍龍髓憐嬌饒秋羅拂衣碎光動露重花多香¶
不銷鸂䳵膠膠塘水滿緑萍如粟(芒金粟/一作綠)蓮莖短一夜¶
西風送雨來粉痕零落愁紅淺船頭折藕絲暗牽藕根¶
蓮子相畱連郎心似月月易(未/一作)缺十五十六淸光圎¶
　　　　鳯笙曲　沈佺期¶
憶㫺王子晉鳯笙遊雲空揮手弄白日安能戀靑宮豈¶
無嬋娟子結念羅帳中憐壽不貴色身世兩無竆¶
　　　　鳯吹笙曲　沈佺期¶
仙人十五愛吹笙學得崑丘彩鳯鳴始聞鍊氣餐金液¶
復道朝天赴玊京玊京迢迢幾千里鳯笙去去無邊己¶
欲歎離聲發絳脣㪅嗟别調流纎指此時惜别詎堪聞¶
<pb:KR4h0034_SBCK_050-11a>¶
此地相看未忍分重吟真曲和淸吹却奏仙歌響綠雲¶
綠雲紫氣向函關訪道應尋緱氏山莫學吹笙王子晉¶
一遇浮丘斷不還¶
樂府詩集巻第五十¶
　　　　　　　東吳毛晉訂正　男扆再訂¶
<pb:KR4h0034_SBCK_050-11b>¶
